ψ- 184 ’--

Accedit tertium. Qui V. 9 et 10 proferuntur mali genii
Syntrips,· Smaragus, ‘Asbetus, Sabactes et Omodamus sunt ha-
bendi in iis daemonibus qui ab Atheniensibus Cobali (unde
nostrum Kobold deducendum esse dixit Lobeckius Agl. p. 1320.)
vel paullulum immutato nomine Κοάλεμοι (v. Aristoph. Eq. 221.)
dicebantur. In his ab Atheniensibus, certe ab Aristophane
(Eq. 639.) , referuntur etiam Mothones , Phenaces, Berescheti‚
Scitali, si modo recte habent omnia illa nomina quorum perob-

scura originatio est, certe Bereschethorum.¹)
’ Horum daemonum, hominum etiam, ut fascinum (βασκανίαν)
et invidiam depellerent antiqui, in ianuis,' imprimis officinarum,
suspendere solebant terriculamenta quaedam, quorum unum ex
vasculo antiquo collectionis Ludovicianae, quae adservatur
Monachii‚ commode nuper edidit Ο. Iahnius (Berichte uber die
Verhandl. d. Konigl. Sachs. Gesellschaft der Wissensch. Philol.
hist. Classe 1854. I.). Quod in eo conspicitur barbatum caput
ad fornacem figulorum affixum larvam Satyri esse opinatur
Iahnius; crederem si aures capitis essent acutae , nunc autem
larvam esse putaverim Cerami herois, qua invidiosorum noxam
reprimi posse putabant Athenienses. Similiter Pisistrati κατα-
χήνη ²) qua ipsam 'arcem Athenarum ille tueri voluit contra
malevolorum conatus, nihil aliud fuisse videtur quam ingens
locusta vel potius cicada (haec enim item in ἀκρίσι habebatur)
in formidinem adaucta, quae antiquitus signum erat αὖτοχθονᾰας
Atheniensium. In huius locum quum antiquitate esset con-
sumpta primum Phidias in hasta Minervae Promachae aliam
posuisse 3), Antiochus postea in ipsis arcis moeniis auream

ι) Si scribatur Βερέσχετ οἰ significabuntur ii quorum eaput laborat grave-
dine, quemadmodum βέρεθρον antiquitus dictum est pro βάραθρον. Scholiasta
enim Aristophanis τοὺς Βερεσχέθους· explicuit τοὺς ἀνοήτους. Sed cf. ἐρεσχε-
λεῖν. ἰ V. Lobeck. Agl. p. 970. 3) V. Goettling. ges, Abh. Ι, p. 115. et
programma de Aeschyli et Simonidis epiqrammatis 1859. p. 6. Α καταχαίνειν
quum descendat vocabulum nihil videtur aliud significare quam animal magno
oris rictu superne adspicientibus inhians. Similis est illa larva, in turre curiae
Ienensis etiamnunc residua sub nomine Schnappham, de qua est illud M. Lutheri
in orationibus ad coenam dictis: du sper-rest das Maul auf wie Hans von Jena.
Fuerunt enim qui ipsum nomen Ienae derivarent a verbo Giilmcn, ut ipsi
Ienenses quasi viderentur Κεχηναῖοι Thuringiae. Hanc igitur larvam nou in·
commode dixeris Καταχῆνην Ienensem.

