COMMENTARIOLVM DE HORATII OD. Ι, 30.

Ο Venus, regina Cnidi Paphique‚
Sperne dilectam Cypron et vocantis,
'Pure te multo Glycerae decoram
Transfer in aedem.
Fervidus tecum puer et solutis
Gratiae zonis properentque Nymphae
Et parum comis sine te Iuventas
Mercuriusque.

 

⁷‚Ad Venerem“ vulgo inscribitur hoc odarium Horatii (Od.
1, 30.) atque ᾇσμάτιον etiam κλητικόν esse dicitur, quasi inani
eiusmodi inscriptione additoque insuper graeco aliquo vocabulo,
cuius nullus hic locus est, res ipsa de qua agitur explanari
posset. Non minore enim iure inscribi potuit „ad Amorem,
ad Gratias , ad Nymphas, ad Iuventam, ad Mercurium“‚ quae
numina peraeque allectantur a poeta in domum Glycerae. Ipsa
tamen ridicula hac inscriptione, a nescio quo terrae filio apud
Oruquium proposita, in eum errorem inductus est Hofmanus
Peerlkampius doctissimus, ut ⁸carmen indignum censeret esse
Musa Horatiana his verbis: „Exile et ieiunum argumentum.
Neque explicatur quare veniat Venus aut cum tam lepido comi·
tatu. Carmen ex centonibus Horatianis compositum.“ Scilicet
occasionem carminis minime perspexit ille. Ex ipsa tamen brevi-
tate eius‚ ex negligentiore rhythmo et ex versu quarto: Glycerae

