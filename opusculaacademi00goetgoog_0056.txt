-40—

J OAOH. CAMERARIUS

DE CARMINIBUS J OANN IS STIGELII.

Perge bonis avibus fausto omine, perge, StigeH,
Qua tibi Musarum semita monstrat iter.

Ardua Pimplei ut superes fastigia montiS,
Plenaque Pegasio pocula fonte bibas.

thue ornes Heliconiadum tua tempora sertis,
Fert dea candidula quae tibi prima manu.

Doctrinae Hessiacae fama ingenioque secundus,
Vel nobis Hessus qui magis alter eris.

Quid quod ad unigenae vertit praeconia nati
Pandit et in veri Pieris ora dei.

Macte animo et celebris praeclara laude poetae
Conatu semper vince priora novo,

Qui tua fama etiam scandet Jovis, aut ego fallor,
Sidereo positum longius axe thronum.

Α Sed neque ego fallor, teque immortale Stigeli

Nomen et aeterna gloria laude manet.¹)

In parte infera pictus est Stigelius cum duabus uxoribus sep·
temque liberis. Fractum eum animi aegritudine fuisse Fla-
cianis turbis , quibus amici eius oppressi sunt , non tecte indi-
cavit Melch. Adam. Addo aliud epigramma:

IN ‚EFFIGIEM JOHANNIS STIGELII
PoiirAE cLAmssnm. AUTORE smounj HERmGo MUELBERGENSE.²)

Aonii vates clarum deflere poetam,
Tam cito quem nobis abstulit atra diem

Illum Gotha potens faecundis protulit arvis
Ingenio vatem non paritura parem:

Qualis enim fuerit vates, quantusque poeta,
Ipsius egregium testificatur opus.

Hic meruit sancta palmam gravitate perennem
Obtinet in Clariis et loca prima viris.

Seu res spectentur, seu mella poetica, seu quae
Larga Maronaeo 'carmine vena fluit.

Maximus his annis Heroi carminis Autor
Maximus ingeni0‚ maximus arte fuit.

Aemula Peligno Nasoni Carmina lusit
Versibus et fecit proxima, Phoebe, tuis.

¹) V. Osculamini filium locus ex II psalmo carmine tractatus a Joh. Sti-
gelio cet. Lipsiae 1544. ²) V. Burcardi Gotthelsfii Struvii collectanea manu-
scriptorum Τ. Ῑ fasc. V. p. 90.

 

