ί ωας. .- ω,

EXPLICANTUR INSCRIPTIONES ACRENSES III IN
SICILIA REPERTAE AD LEGEM HIERONICAM
PERTINENTES.

Septuaginta annis post Syracusas a Corinthiis in Sicilia
conditas in montes vicinos primam coloniam deduxerunt Syra-
cusani, Acras dictam. Quod factum est Olympiadis vicesimae
nonae secundo anno , quum Archias Evageti filius Corinthius
Olympiadis undecimae anno quarto in insulam Ortygiam, oc-
cupatam a Siculis barbaris, Corinthios traiecisset. Sic enim
plane Thucydides VI, 5: ’Ἀκραι δὲ καὶ Κασμέναι ὑπὸ Συρα-
κουσίων ᾠκίσθησαν, ’Ἀκραι μὲν ἑβδομήκοντα ἔτεσι μετὰ Συρα-
κούσας, Κασμέναι οὲ ἐγγὺς εἴκοσι μετὰ ’Ἀκρας, nihil ut possis
dubitare de originibus oppidi. Tamen hoc nescio quomodo ita
confudit Ο. Muellerus, V. D., ut Acras nonaginta post conditas
Syracusas annis munitas esse diceret. V. Dor. Ι. p. 117. Situm
erat hoc oppidum in montibus Siciliae asperrimis, nivosis adeo
per hiemem, ut tumuli glaciales Acrae audiant Silio Italico
(XIV. 270.), e quibus Anapus fluvius aquas suas in portum
Syracusanorum maximum emittit: distat XXIIII milia pass. a
Syracusis, L fere milia ab Enna, quo aliquanto post a Syra-
cusanis deducta colonia est, XVII. mil. pass. a Nato. Ac vi-
dentur Acras et Ennam oppida eo inprimis consilio condidisse
Syracusani, 111 contra barbarorum incursiones aut per vallem
Anapi aut per vallem Simaethi (ab huius fonte prope abest
Enna) contra Syracusanos descendentium se tutarentur. Simul
autem Acrae viam muniise videntur ad occupandam planitiem,
quae versus meridiem ad littus Siciliae spectat ab Himera

 

 

