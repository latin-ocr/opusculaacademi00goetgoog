*38*

Britanniarum reginam. Facillime suadentibus auscultavit· Io-
hannis Friderici 'propensus ad omnia animus, quae restitutionem
gentis suae polliceri videbantur. Aelmerus igitur ut hoc nego-
tium praepararet profectus est in Angliam (MDLIX). Postea
legati in Angliam mittuntur Volradus a Mansfeld et Franciscus
Bul-cardus ut rem, si fieri posset, conficerent. Quid eis respon-
derit Regina Virgo non opus est ut exponam. Hoc tantum
moneo, Stigelium tecte excitasse Aelmerum epistola poetica ut
causam principis susciperet. ¹) Sed dum Elissam, seu Didonem, -
in eo carmine dicit Elisabetham, non sane aptissima usus est
comparationis figura, quum neque nupturiret Dido Britannica,
neque Aeneas Saxonicus troianum prae se ferret fastidium.
Paullo post Stigelius mortuus est²) aetatis suae anno XLVII,
XI Febr. A. MDLXII, hor. X vesp. *in collegio Paullin0‚ ubi
habitavit, sepultusque in templo S. Michaelis. Ipse sibi hoc
epitaphium modestissimum scripserat:

Hic ego Stigelius iaceo; quis curat? ut omnis
Negligat hoc munduS, scit tamen ipse deus.

Hoc I. C. Zeumerus vitis profess. Ienens. sic attenuavit ger-
mamce:

Hie liegt Stigelius der Poet,

Was weiss der's, der vorflber geht?
Wenn's niemand weiss, so weiss es Gott,
Drum lass mein Grab nur unverspott.

⁴ Sed in ipso epitaphio eius quod etiamnunc superest in
templo S. Michaelis A. MDLXIIII inscripti sunt hi grandisoni

¹) Τ. Ι. f. 433 v. 2) Fincelius medicus haec de morbo eius tradidit:
„Cum diversae saepe aerumnae ipsum affligerent, paulatim corporis vires debi-
litatae sunt, ut anno ante obitum saepe in syncopen incideret. Fuit illa hiems
austrina nebulosa et turbida et quasi lugens impendens damnum. In eo quum
propter necessarias occupationes longum iter faeeiet‚ humorum perturbationem
magnam percepit: ita ut domum rediens quarto die diarrhoea corriperetur,
quae tam saeva attulit symptomata, ut frustra medici auxilium tentarent. Nam
et corpus κακοχυμικὸν erat, quod comitabatur etc.“ Addit etiam: „in lacrimas
erupisse Iohannem Friderieum obortas nunciato obitu Stigelii.“

 

