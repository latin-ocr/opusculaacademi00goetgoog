—105—

'est igitur· aut repetere ea, quae continuo oblivisci ingratorum
esset, aut' quasi perfunctorie nunc tractare quae diligentius

nuper oravimus. Unum hoe addam, ne unius quidem verbi,

quod tum dixi in honorem· vivi principis, hodie me poenitere,
quum mortuo parentamus. Quam enim dignus fuerit nostro
amore, quam iustus sit dolor iacturae, quam fecimus, cum
multa alia, tum inprimis ipsa mors principis egregii testatur.
Longe enim diverso modo obiit CAROLUS FRIDERICUS quam
Carolus Augustus. Hunc enim praeceps mors, quasi fulmine
ictum, nobis rapuit, OAROLUS FRIDERIOUS diuturniore
morbO, ex quo identidem assurrexit, tandem consumptus est.
In quo tamen singularem et patre dignam fortitudinem ostendit.
Nam quum in eo esset, ut saecularia eius sacra celebrarentur,
multi, in hisque inprimis¹ medici, auctores fuerunt principi
nostr0, ut Vimaria secederet, ne magna animi commotione,
quae gaudii aeque solet esse atque doloris, vires eius debili-
tatae prorsu‘s frangerentur. Quod ille noluit facere.¹ Habet
enim quandam in 'se animi recreationem et corroborationem
ipsa amoris testificatio, inprimis in aegrotis ac tristibus, quo-
rum tristitiam mitigare acerbitatemque doloris lenire solet. Cur
enim, inquit, populi mei amorem quasi subterfugiam? Non
celavi ipse amorem meum, non celandus igitur est amor populi.
Quo si dignus fui, deus optimus maximus me ita corroborabit,
ut possim ferre id quod pater meus, aliquanto me senior, for-
tius etiam sustinuit. Neque aegre feram, si in conspeetu populi
mei moriar. Sic ille, quanquam aegrotus, mortem quasi ipsam
vicit, neque prius defunctus est vita, quam litteris publicis,
tanquam testamento , gratias egisset civibus suis. Id quomodo
fecerit, in memoriam vestram, quanquam recentem, lubet revo-
care, auditores. Sanctitatem enim et religionem quandam spi-
rant ultima verba morientis.

Percara mihi fuerunt, inquit, multa et varia testimonia,
quibus fidem et amorem erga me suum comprobaverunt cives
mei. Quibus omnibus si minus referenda gratia satisfacere
nunc potem, at praedicanda et habenda certe satisfaciam.
Quot enim sunt oppida et conciliabula reipublicae nostrae, tot
mihi fuerunt testes, quod, qua ratione per quinque lustra, modo
laetis, modo dubiis, modo adversis in rebUS, munere principis,

