113 --

Iam vero revertor ab Ernestinis Rectoribus ad ipsum Recto-
rem Magnificentissimum, qui nunc creatus est. Vidistis, optimi
cives , quantum diversus sit ab antiquis rectoribus quos alios
semestri qnoque habebant maiores nostri. Recte enim quod
Pindarus de hominibus dixit in universum , esse eos umbrae
somnium, de antiquis etiam Rectoribus dici potest, si cum
hodiernis comparentur. Etenim de iure dicundo, quod ad hos
inprimis pertinuit, nihil remansit praeter egregiam praeroga-
tivam condonandi et ignoscendi, si quid peccatum est. Sed,
quod maius est, penes eos est summa auctoritas, qualem maximi
omnino fecerunt Romani, et summa reipublicae nostrae cura.
Quam Rectoris nostri Magnificentissimi curam magnam fore,
exspectari potest a Caroli Friderici filio, Caroli Augusti nepote.
Quin vix adeptus novam potestatem duo iam ipse huius curae
testimonia edidit luculentissima. Alterum est quod commissiones
litterarias apud nos aliquandiu intermissas instauravit auctis
etiam eis adiumentis quae in hunc finem a Divo Carolo Fri-
derico subministrata erant. Alterum est quod auctoribus ipso,
eiusque consiliariis, aedes maximae, olim fiscales nunc ad aera-
rium pertinentes, egregia liberalitate a publico populi nostri
concilio traditae sunt Vniversitati, ut refectae aliquando et pro
ratione rei mutatae bibliothecam aliamque litterariam acade-
miae supellectilem recipiant. Quae res quantum -ad nostrae
non modo aetatis sed etiam posterorum emolumentum pertineat
dici vix potest, neque opus erit, ut uberius dicam coram bene
intelligentibus. Nam quod Goethius solebat dicere, ipsam uni-
versitatum dignitatem publicam, metiendam quodammodo esse
dignitate locorum, quibus asserventur thesauri ad docendum
discendumque parati , rectissime dictum esse videtur. Etenim
bene et naviter docere est magistrorum universitatis, auxilia
docendi congerere beneque atque utiliter conservare est prin-
cipum. Hominibus autem, quantumvis cordatis atque doctis,
aliquando discedendum est omnibus, expleturque‚ si quis fiat,
hiatus, temporis flumine intercapedinem explanante. At isti
thesauri manent cum ipsa universitate, testimonioque erunt
posteris quanti universitatem ipsam habuerint principes nostri.

Quare laeti accipiamus faustum omen, quo ipsa initia

rectoratus CAROLI ALEXANDRI celebrari hodie possunt.

Gon‘r‘rnmcr, opuscula. 8

