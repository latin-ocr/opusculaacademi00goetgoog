-, 95 „—

Apparuit igitur, in unius viri maiestate, eiusque captivi, fixisse
salutem liberalis fidei. Sensit huius rei gravitatem Caesaris
indignatio, qui, postquam minis frustra tentasset viri innocen-
tiam et lacessisset, Oeniponte, quo loco postea continebatur,
vel bibliis Lutheranis, picturis Lucae Cranacensis, fidi Achatis
IOHANNIS FRIDERICI, ornatis, quibus ille quotidie solebat
uti, eum iussit privari, ne venena inde exsugeret violentissima.
Vel eo nihil motus IOHANNES FRIDERIOVS respondit, iam

satis se hoc veneno imbutum esse, ut facile posset carere. -

Qua occasione canticum illud composuisse traditur, admirabilis
Spartanorum καταφρονήματος plenum , cuius alteram partem
commodum audivimus alteram postmodo cantaturi. Illud ipsum
autem illustre et fere sanctum bibliorum exemplum, tritum
manibus captivis IOHANNIS FRIDERICI, etiamnunc asser-
vatur in bibliotheca nostra academica.

Sed non satis esse putavit tam fortiter dixisse testimonium
de sanctitate rei, quam non feliciter armis tueri conatus erat:
ipsam Lutheri doctrinam, quam, hoc mortuo, quasi hereditate
ad se pertinere ratus est, firmissime constituere et in posterum
propagare studuit, ne, si sibi aliquid humani accidisset, deprimi
posset et exstingui· Duo igitur inprimis sibi perficienda esse
curavit, ut et scriptis et vivo hominum ore, quam fieri posset
purissime imbuerentur posterorum animi· Constituit enim, ut
hoc assequeretur, novam editionem omnium Martini Lutheri
operum parare, ut eius viri, cuius unum verbum plus habere
nervorum dixit quam longas orationes sexcentorum aliorum,
in omnium manibus esset doctrina. Iam antea Vitebergenses
editionem inchoaverant quidem, sed non absolverunt ante fini-
tam novam. Deinde novam Vniversitatem litterarum condendi
consilium cepit, ut inprimis seminarium esset genuinae Luthe-
ranae fidei. Nam quum Viteberga in ditionem Mauricii cessisset,
qui magnam Electoris suspicionem moverat, quasi sub oculis
suis, in libertatem ac lucem extrahendam esse novam arbi-
tratus est. Haec autem Vniversitas est Iena nostra, quam,
quum in carceris tenebris esset ille, et obnoxius carnificis arbi-
trio, liberaliter pro re nata ex attrito plane patrimonio instituit.
Emersit igitur in lucem nostra academia e tenebris carceris
Oenipontini. Ipse autem egregius princeps, post quinquennium

 

