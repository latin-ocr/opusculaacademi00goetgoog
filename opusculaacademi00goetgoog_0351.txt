—329—

pristinis Atheniensium comitiis a quibus tantum abstinuerunt
quantum maxime exspectari poterat ab iis, qui dominationis
paucorum erant studiosissimi (v. Lysiam c. Agoracr. p. 134,
c. Eratosth. p. 127. 28). Constat enim ex omni multitudine
civium Atseniensium tyrannos elegisse tria milia, quos, cives
ex catalogo dictos, de iis rebus decernere iusserunt, quarum
odium a se avertere in alios cuperent. Tale concilium contra
morem maiorum semel tantum in Odeum, non in Pnycem, non
in theatrumBacchi, vocarunt tyranni (v. Xenophont. hist. gr. ΙΙ,
4, 9. τῇ δ’ ὑστεραίᾳ ἐς τὸ ᾠδεῖον παρεκάλεσαν τοὺς ἐν τῷ
καταλόγῳ ὁπλίτας καὶ τοὺς ἄλλους ἱππέας), ut vel memoriam
omnem comitiorum popularium, si fieri potuisset, exstinguere
voluisse videantur. Prorsus idem senserunt optimates ‚ in qui-
bus Theramenes fuit ‚ qui oligarchiam quadrigentorum pro de-
mocratia instituturi Ol. XCII, 1. populum Atheniensem in Co-
lonum equestrem, non in Pnycem, convocarunt (Thucyd. VIII,
97 .). Atque Trigintaviri quum in Odeum cogerent Athenienses
hoc etiam exemplo imitati sunt Lacedaemonios, quorum auxi-
lio in dominationem Athenarum pervenerant3 hi enim eodem
tempore in odeo ¹) suo (i. e. Sciade) comitia h‘abebant. Accedit
aliud quod narratur a Xenophonte ¹(Memor. Ι, 2.). Duo enim
e numero trigintavirorum, Critias et Charicles , praeter alias
leges etiam hanc tulerunt: λόγων τέχνην μὴ διδάσκειν. Hos
igitur, qui et comitiorum antiquorum contemptores et ipsius
popularis eloquentiae osores erant, qui credat pulpitum in
Pnyce‚ popularium altercationum campum, vel minimum cu-
rasse vel adeo instaurasse improbis laboribus? Enimvero pri-
mus Thrasybulus in antiquam Pnycem populum videtur revo-
cavisse (ν. Schneiderum ad Xenophontis Hist. gr. ΙΙ, 4. 40. et
Scheibium: die olig. Umwalzung zu Athen, p. 135.).

Non factum esse igitur id quod de pulpito Atheniensium
narravit Plutarchus res ipsa clamat. Sed operae pretium etiam
nobis esse videtur quid Plutarchum impulerit indagare, ut tale
commentum traderet memoriae. Ipsum enim finxisse illud quod
tradidit minime est credibile. Equidem vero puto Therame-
nem, unum e trigintaviris, simile quid in animo habuisse atque

¹) Odeum fuisse Sciadem discimus ab Etymologo Magno v. Σκιάς.

