...59-

miseria putas nos vivere cum maior pars Ecclesiae ab usu sacra·
mentorum et testificatione baptismi sit avulsa, conscientiis interim
vel in securitatem vel in contemptum , vel horrendam dubitationem
incidentibus! Sed orabimus Deum per Filium suum, ut mitiget nobis
poenas quas meriti sumus nec sinat extingui in nobis simplicem
confessionem doctrinae suae. —— Dat. XXVIII Augusti. Ι. S.

D. Pomorum amanter saluto.

4. cod. chart. B. N. 28. f. 171.
Staeyelz'us Ioachimo Camerare'O.

Adventum tuum ad nos expectabamus, ideo transmiseram epi·
stolam tuam ut redderetur Dassio. Sed eum peregre profectum esse
nec rediturum ante idus proximas ad me retulerunt, quibus de
profectione eius constat. Hoc te scire volui ‚ si quid porro velles
fieri, ut mihi significares. In epistola tua proxima subodorari mihi
videor, quales rumusculi illic spargantur. Sunt isti rumusculi veluti
, spumae malarum cogitationum in vulgo ‚ quorum causam ego non· ,
dum video. Nosti illud οὗ κρίνεται τὰ καλὰ ὑπὸ τῶν πολλῶν.
Cupere autem ea quae iure possis petere nec sceleris nec temerarii
impetus esse iudico. Patronum me parari funebri orationi tuae, ¹)
mi patrone Ioachime‚ cuiusmodi sit vix recte intelligo. Egone, pri-
vatus homunciO, clientelam suscipiam tanti splendoris publici? Hoc
perinde erat ac si Herculis clavam puero committas. Nimis ardua
res est princeps nec nisi a principe in republica viro fama atque
dignitas principis defendi potest. N ec enim Achillis res gestas tue-
bitur Calchas melius aut decentius, quam Menelaus aut Agamemnon
aut Vlysses. Accedit huc quod externum patrocinium habet nescio
quid indecori aut officii alieni. Impar ego viribus et tam titubans
ad tantam molem, rogo ne hoc beneficio Musarum me afficias, quod
oneri potius quam honori mihi futurum esse ipse multis nominibus
aestimare potes. Hoc ut impetrarem abs te hoc tempore misi hunc
nuncium, cum quo ut rescribas mihi, amanter oro. Quum primum
allata ad vos fuerint exempla Nicephori quaeso Ioachimum tuum,
ut mihi significet, quem saluto amanter. Esronium (32) ate digressum
esse arbitror. Te expectat collegium nostrum. Optime vale, Ex
Salana pridie Nonas sextiles.

5. cod. chartac. Β. Ne. 28. f. 172.
Ioackz'mus Camerarius Ioanni SciqeliO.

Nunc vero necesse est te facere id quod a te nuper petii nisi
amicum et benevolentem amicus et benevolus velis et ausis deserere,

¹) In Mauritium Electorem.

