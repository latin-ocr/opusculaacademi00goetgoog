—118—

erigatur documentumque publicum proponatur assiduae et pru-
dentis lectionis diligentisque scripturae. -— At enim qui in hoc
genere excellunt admodum sunt pauci, in hisque primarium
locum occupare Eichstadium tot sunt testimonia quot pro-
grammata scripsit, quot habuit orationes , quot vitas com-
posuit tam excellentium professorum quam fautorum, praesidum,
principumque nutritorum huius academiae. In his si vel maxime
solas scripsisset vitas tutelarium huius academiae geniorum,
divi Caroli Augusti, patriae nostrae roboris, divique Goethii,
nostrarum rerum dulcissimi decoris , monumentum exegisset
longe praestabilius amabiliusque quam si Octaviani, furis
reipublicae romanae, vel Maecenatis calamistrati, quaesitoris
Italiae, vitas, Pomponiano modo celebrasset. -- In his
autem argumentis dicat forsitan quispiam non mirum esse si
ornate dixerit, quum, de quibus dixerit, ornamenta essent cuivis
scriptioni. Etsi vel maxime hoc verum esset, quod commenti-
cium esse nemo nescit, satis in argumentis vel tenuioribus
monstravit Eichstadius quanta ei insit ingenii varietas, et quasi
vena leporis et facetiarum et aliquid certe dixit, apte et quasi
decore ad rei dignitatem, ubi aliis, se elingues esse aquamque
sibi haerere, fatendum fuisset. Est enim ita comparata acade-
micae eloquentiae rati0, ut, nisi subita quaedam atque fortuita
argumenta ipsum tempus suppeditaverit, res plerumque cele-
brandae sint, quae sine magnis mutationibus redire solent.
Vehementer enim inter se distare eloquentiam civilem, quae in
solem ac pulverem vitae prodire iubet oratorem, et hanc nostram
academicam, quae in umbra doctorum delitescere cogitur, nolite
a me commoneri velle, auditores. Sed haec omnia ita tractavit
Eichstadius ut suo oratore nullo non tempore gloriaretur aca-
demia. Atque ut uno verbo totam rem comprehendam: et aequa·
libus satisfecit et gloriae suae prospexit apud posteritatem.

” Sed dum eius eloquentiam praedico, vereor, ne vobis ipsam
Eichstadianam facundiam invidisse videar. Satis audistis pro-
logum, quem brevem esse decet praesertim quum iussus sit brevis
esse, audiendus nunc ipse Eichstadius est. Itaque dum festum ’
hunc diem Tim ex animo gratulamur, doctissime Eichstadi, ut
fauste, feliciter prospereque Trssl eveniat precamur, simulque
ut res TuAs Deus immortalis ita conservet ut fortunae huius

 

 

