—- 108 ---

Scitis igitur, Cives humanissimi, quis Rector sit huius Vni-
versitatis, et cui parendum sit. Iam vero paucis exponendum
erit, quid sit Rector Vniversitatis nostrae. Nam quo facilius
fleri potuit, ut Vos, qui ultra triennium non consuestis apud
nos degere, litterarum studiis dediti, ne verbo quidem accepe-
ritis, Rectorem nos habere, nisi id forte Vobis innotuerit per
diplomata et litteras publicas, quas emittere identidem solet
academia, eo proclivius erat existimare, Rectorem, quem prae·
sentem nemo Vestrum vidisset, quasi umbram ac simulacrum
esse eius viri, qui pro Rectore res nostras moderatur et quem
praesentem atque semestri vice alternantem coram contueri
solebatis. In errore versamini, Cives humanissimi. Est enim
rectoratus, quali nunc quidem utimur, ut uno verbo rem totam
comprehendam, rerum academiae gerendarum auctoritas. Quae
auctoritas quibus initiis exorta sit et quae deinceps incrementa
apud nos ceperit, breviter nunc enarrare iuvabit, ut intelligatis,
longe alios esse Rectores qui nunc sunt, quam eos, qui olim
fuerunt.

Ac primum omnium constat, Rectores Vniversitatum quos
dicimus, ab initio nihil fuisse aliud quam iudices professorum
et studiosorum litterarum, qui, quum· advenae essent ex diversis
regionibus, tali immunitate atque tutela peculiari omnino digni
esse videbantur. Non minus constat hanc iurisdictionem Ger-
manicis et Longobardicis Vniversitatibus ab Imperatore Romano
datam esse, eum in finem, ut ab aequalibus iudicarentur viri,
qui se litteris dedissent, non ab magistratibus urbanis. Huius
autem Rectorum imperii —- ita enim nomine vere romano
dicere licebit — signa erant sceptra seu fasces, ut nunc dicere
solebant imitatores Romanorum additum adeo est paludamen-
tum, seu pallium purpureum, quod tradi solebat imperatoribus
romanis in proelium exeuntibus, ne quid etiam hic deesse
videretur maiestati imperii academici. Quin totum corpus aca-
demicum propter hoc quasi militare imperium commilitonum
nomine comprehendebatur. Ex his autem signis imperii existi·
mare licet, quanti tum temporis haberetur iurisdictio Vniversi-
tatum peculiaris, a iurisdictione urbana seiuncta. Saepius enim
haec iurisdictio, quam nunc quidem graeco verbo, cui tamen
novitia quaedam indita significatio est, dicimus academicam,

