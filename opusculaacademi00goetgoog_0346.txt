-— 324

His praemissis facile ad intelligendum erit omnes figuras,
quas Thessalonicae delineavit RevettuS‚ pertinere ad communi-
cata sacra Graecorum cum religione Phrygum, ita ut Rheam
Cybelen ipsam, vel potius rude eius signum, ipsiusque et Iovis
subolem tanquam deos Thessaloniceae tutelares sine difficultate
agnoscas.

Prima igitur figura, cuius imaginem huc adiecimus, ceterarum
omnium videbatur obscurissima esse3 nunc tamen quid signi-

. ficet in oculos incurrit. Victor-ia est alata, quae manibus nunc

abruptis tenuit molem quandam quae diversa non est ab lapide
Pessinuntis3 ad pedes Victoriae videmus leonis alatum caput,
Magnae Matri Cybelae sacri. Fertur igitur Victoriae manibus
illud simulacrum deae Pessinuntiae eodem modo ut matronae
Romanae eundem lapidem ab Ostia detulerunt Romam. Ipsa
Victoria (Νίκη) videtur urbis Thessalonices originationem prae
se ferre. Altera figura apud Stuartum est Helenae ¹), tertia
Paridis ²), ut Graeciam cum Phrygia sociatam significarent.

Quarta est Ganymedis Phrygis ab aquila Iovis rapti3 quinta
Ledae cum cygm, Helenae matria, sexta est Ariadnae, Bacchi
coniugis ³), septima Bacchi, tam Magnae Matris Idaeae quam
Iovis filii, octava Bacchae, Bacchi Sabazii, seu Phrygii, comitis.

Multo plures autem olim in hoc monumento fuisse figuraS,
quam quae nunc restant paucissimae, et res ipsa docet et in·
scriptionis residuae brevitas cuius argumentum per totum epi-
stylium extendebatur olim longissime. Quare periculum certe
faciendum erit explendae sententiae inscriptionis quam supra
proposui. Mihi igitur sic videbatur redintegrari quodammodo
posse.

[Qeoi‘g πατρώοις τοῖς σώζουσι τὸν τῆς Θεσσαλονικειάς συνοικισμὸν
το]ν γεγεννμὲνον ὑπὸ [Κασσάνδρου βασιλέως]

Quanquam haec supplementa sunt aleae plenissima.

¹» Sceptrum, de quo Stnartus dicit, in figura ab Revetto delineata non
inveni0, neque Medeae quidquam simile. ²) Cur Telephum hunc dicat Stuartus
non perspicio. Capra seu vitulus ad dextram Paridis est index pastoris Idaei
v. Horat Od.1, 15, 1· Pastor cum traheret per freta navibus Idaeis Helenam.

³) Mirum est alteram Baccham hanc habuisse Stuarturn‚ quasi non suffe-
cisset una.

