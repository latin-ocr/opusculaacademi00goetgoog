*87*-

montes etiam tum rubeant, quum solem ipsum, caligine super-
veniente, non amplius videre liceat: quemadmodum igitur ad-
miremur ultimum illum splendorem, simulacrum quasi et levem
ipsius solis imaginem, sic etiam matronas illas dignissimas sibi
videri veneratione et observantia. ’

Non minorem pietatem monstravit in regenda nostra aca-
demia. Nam simulatque electus est a nobis Rector Magnifi-
centissimus, perpetuo suum universitati favorem declaravit, et,
si non assecutus est patrem, quod difficillimum erat, ne dicam
insuperabile, certe aemulatus est, religiose eius vestigia legendo.
Ac satis habeo tria protulisse exempla. Primum enim duas libro-
rum collectiones, eorum qui ad chemiam et historiam naturalem
pertinent, dono dedit academicae bibliothecae, quinque alias,
Starkii, Doebereineri, Voigtii, Handii, Schmidii, non ex reditibus
ipsius bibliothecae, cuius admodum curta, ut inter omnes con·
stat, supellex tum fuit, sed aliunde redemptas inserendas curavit
bibliothecae Vniversitatis , ita ut triginta millibus voluminum
paucorum annorum spatio cresceret. Qua re simul ita pietati
consuluit, ut perpetuum monumentum apud nos exstare voluerit
pietatis erga clarorum virorum nomina , qui in suum usum hos
libros collegerant. Deinde egregiam nummorum orientalium
collectionem, suomet aere eoque magn0, emptam, ita concessit
academiae usui, ut Stickelius noster, cuius industriae et pru-
dentissimo consilio illud ornamentum debemus, fere exsultaverit
atque etiamnunc quasi heluetur ordinandis his nummis et augen-
dis. In quibus neque postea optimi principis liberalitas eum
destituit, sed emptis ille etiam aliis egregiis nummis adeo auxit
pristinos, ut orientalis haec nomismatothece Ienensis nunc prae
omnibus aliis, inprimis in Germania, praecellat. Tertium idque
novissimum per me primum Vobis innotescet, Commilitones
Humanissimi: ad Vos enim hoc tertium, quo pietatem suam
declaravit, inprimis spectat. Scitis enim ante hoc quinquennium
apud nos certamina studiosorum litteraria ita instituta fuisse,
ut quoque anno quaestiones quaedam publice Vobis propo-
nerentur a singulis academiae facultatibus, ad quas scriptis
commentationibus responderetis. Victoribus praemium dabatur,
nomina eorum publice de hac cathedra proclamabantur. His
igit-ur commissionibus litterariis praeclare incitata esse studia

