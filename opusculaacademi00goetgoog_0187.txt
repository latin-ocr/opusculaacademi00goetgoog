-— 171

ut suo exemplo demonstraret pravam educationem sero vix
unquam posse corrigi. Vita igitur Margitae quum varia exempla
praeberet conaminum perversae prudentiae non solum scripta
erat ut risum moveret sed ut lectores ad alia omnia facienda
ipsis exemplis propelleret et excitaret. Habebat igitur in se
quandam vim moralem , quam in omni etiam comoedia inesse
dixit Aristoteles. Non mirum est igitur Stoicos philosophos,
quibus Homerus in Iliade et Odyssea esset pro praecone ethi-
cae virtutis, modo allegorice per significationem quandam car-
mina intelligerentur, etiam ad Margitem similiter interpretandum
se applicuisse. Quod inprimis fecit Zeno, Cratetis, allegoriae
homericae inventoriS, discipulus, teste Dione chrysostomo LIII.
p. 635. Emp. γέγραφε δὲ καὶ Ζήνων o‘ φιλόσοφος ε’ίς τε τὴν
Ἰλιάδα καὶ Ὀδύσσειαν καὶ περὶ Μαργίτου δὲ,· atque credibile
est id fecisse Zenonem in V libris problematum homericorum
a Diogene Laertio VII, 1, 5. laudatorum.
¹ Famam antiqui carminis celeberrimi a Graecis postea
penetrasse ad barbaras gentes primum ad orientales, deinde
etiam ad septentrionales , ita tamen ut paullatim degeneraret
a carmine primigeniO, non mirum est. Sic Marculfus germa-
nicus, quanquam paullo diversus a Margite, ab hoc ipso Mar-
gitae nomine quasi radices agere videtur. (V. de Marculfo Fr. H.
von der Hagen: Narrenbuch p. 498.) nam si qui sunt qui Mar-
culfum hebraicum nomen esse contendant non audiendi sunt.
Ipsum carmen Margitae ‚ confectum secundum alios Golo-
phone (V. Certamen Hom. et Hesiod. p. 313. ed. nostrae), secun-
dum Herodotum vero (s. d.) Bolissi (cap. 24. Of. Suidam
v. Ὅμηρος), postea alibi etiam declamitatum (ῥαψωδῆσαι) ab
Homero iuvene auctor est Cert. Hom. et Hes. p. 315. Epicum
igitur quum carmen antiquum fuerit numeris etiam heroicis
adstrictum erat, non iambicis ut putaverunt ii qui Aristotelem
in poeticis de argumento carminis, non de forma, exponentem
perperam intellexerunt. Alia omnia tamen tradidit Hephaestio
(περὶ ποιημ. p. 112. Gr.) Μετρικὰ δὲ ἄτακτα ὅσα ἐκ μέτρων
μὲν ὁμολογουμένων συνέστηκε, τάξιν δὲ καὶ ἄνακύκλησιν οὗκ
ἔχει, οὕτε κατὰ στίχον οὔτε κατὰ συστήματα, οἷός ἐστιν ὅ
Μαργίτῃς ὅ εἷς Ὅμηρον ἀναφερόμενος, ἐν ᾦ παρέσπαρται τοῖς
ἔπεσιν ιάμβικὰ καὶ ταῦτα οὗ κατ’ ἰ’σον σύστημα. Idem p. ¹20.

