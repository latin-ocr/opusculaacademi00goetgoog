--- 149 —-

Sed ne opus quidem est cogitare villulam , in qua educabatur
puer, fuisse eius patrimonium. Similter P. Virgilius in dul-
cissimo epigrammate in Syronis villam (Catal. X.) ih quam,
pulsus cum suis ex- patrimonio Mantuano, immigraverat:

Villula, quae Syronis eras, et pauper agello,
Verum illi domino tu quoque divitiae,

Me tibi et hos una mecum, quos semper amavi,
Si quid de patria tristius audiero,

Commendo, inprimisque patrem. Tu nunc eris illi
Mantua quod fuerat quodque Cremona prius.

DE ARGVMENTO CARMINIS XX LIBRI III Q. HORATII.

Non vides quanto moveas periclo,

Pyrrhe, Gaetulae catulos leaenae?

Dura post paullo fugies inaudax
Proelia raptor,

Quum per obstantes iuvenum catervas 5
Ibit insignem repetens Nearchum,
Grande certamen, tibi praeda cedat

Maior an illi.

Interim, dum tu celeres sagittas
Promis, haec dentes acuit timendOS, 10

Arbiter pugnae posuisse nudo
Sub pede palmam

Fertur, et leni recreare vento

Sparsum oderatis humerum capillis,

Qualis aut Nireus fuit aut aquosa 15
Raptus ab Ida.

Recte dixit Peerlkampius ,‚obscurum“ esse carmen, et sane
quam obscurum est si Gaetulam leaenam vel matrem intelligas
Nearchi adolescentis vel, quod ineptius etiam est , puellam
quandam sauciam amore Nearchi. Pyrrhus secundum hanc
sententiam dicitur raptum (V. 4) Nearchum catervis iuvenum
(v, 5) constipatis tradidisse ne repeteretur. Iam in eo est vel
mater Nearchi vel puella nescio quae deperiens adolescentem,

