ffl- 90-

paciscendo, ceteri vi id quod optabant assequi studebant. Etiam
apud nos initia huius rei facta sunt. Sed ipsa praesentia prin-
cipis nostri, eius lenis hortatio seditiosorum et oratio seria,
pietatis plenissima, adeo eorum animos perculit, ut ipsi vim
pietatis cognoscerent et magno plausu atque ingenti acclama-
tione CAROLVM FRIDERICVM exciperent.

Testis igitur ipsa Vimaria est quam altas radices etiam
apud nos egerit pietas et amor erga avitos principes: neque
multo aliter res habuit apud alios. Germaniam enim, quam
etiam reipublicae forma unam esse vehentissime cupiunt, magno-
pere vereor, ut vel nostra vel proxima aetas vere unitam con-
spiciat. Ipsi enim effecimus ut, reformatione ecclesiae christianae
perfecta, duo quasi castra in Germania inveniantur, altera pro·
testantium, catholicorum altera, quae nulla unquam communi
reipublicae forma conciliari poterunt, nisi id fiat vi et occupa-
tione, per fortissimum aliquem eumque egregiae indolis tyran-
num, qualem suae reipublicae optabat Plato; stultis enim sedi-
tionibus, vel hic vel illic faciendis, nihil efficietur nisi acrior
dominatio morumque magis magisque ingravescens pravitas.
Eum tyrannum tamen, quem auguratus sum, qui cupiat, videat
ille, ne magnum libertatis et civium et fidei ipsius detrimentum
capiat, neve ipse pro libertate sectetur eius umbram. Dum id
igitur eveniat, quod nunquam fortasse eveniet, faciemus quod
decet, mores 0 nostros castigabimus quibus degeneravimus ab
antiquis, modestiam, fortitudinem, iustitiam, sapientiam sectabi-
mur quo efficietur ut etiam discreti in varias nationeS, com·.
munis tamen patriae vinculorum non immemores, liberi dicamur
esse et potentes, neque indigni meliore fortuna.

Tu autem, bone Deus, salvum iubeas esse nostrum prin-
cipem CAROLVM FRIDERICVM, Rectorem huius academiae
Magnificentissimum, eumque si fieri poterit quam diutissime no-
bis conserva, simulque egregiam eius uxorem, MARIAM, matrem
patriae, cum tota eius familia ac stirpe.

 

