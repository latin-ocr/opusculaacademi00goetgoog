 

 

—94—

a quo, ipse grandis et excelsus statura, grandi etiam et robusto
equo vectus Frisiaco , quo uti solebat in bello , sudoris et san·
guinis plenus deductus est ad Caesarem. Ac quum nihil sit
xhonorificentius quam laudari ab hoste, operae pretium est in
memoriam Vobis revocare, auditores, quae hac data occasione
tradidit nobilis italus scriptor, coaevus Electoris, Scipio Ad-
miratus in commentariis ad Tacitum: „Verum est, inquit, quod
Saxoniae dux, IOHANNES FRIDERICVS perdiderit Electora-

 

tum et magnam terrarum suarum partem propter denegatum ⁴

Carolo quinto obsequium: sed nunquam hominum excidet me·
moria nobilissima magni sortisque animi demonstratio , cum a
Carolo captus et in conspectum eius adductus tanquam alter
Porus, cui magnitudine corporis et animi haud multum dispar
erat, illum rogaret, ut, quoniam captivus eius esset, meminisset
ipsum ut principem Imperii tractare, sed severe increpituS,
caput proprio motu tegens galea , animose responderet, in
Imperatoris voluntate esse positum , cum ipso agere quod
luberet, se in ipsius esse manibus. Notabilius apparuit quod
mortis metu, si Vitebergam non dederet, terrefactus , diceret:
non opus esse ut sibi metus incuteretur, siquidem, etsi fortuna
se in Caesaris potestatem coniecisset, non tamen sibi animum
simul ablatum, quem ab omnibus affectibus humanis liberum
retineret. Maxima prae ceteris admiratione dignum annotatur,
quod, praelecta ipsi mortis sententia , vultum nihil mutaverit
et, adiectis quibusdam vere heroicis dictis , Ernestum Brunsvi-
censem ducem sollicitaverit ad persequendum latrunculorum

ludum his verbis: Pergamus igitur l“
Itaque nunc quum solus esset et ab omnibus derelictus

qui vir esset apparuit. Secuti enim sunt quinque anni custo-
diae Electoris, quibus egregiam animi constantiam et per-
severantiam monstravit. Ac primum quidem quum Caesar in
Mauricium Ducem magno apparatu et ingenti pompa Electoris
dignitatem , qua spoliatus erat IOHANNES FRIDERIOVS,
Augustae Vindelicorum transferret, iussus est, tanquam inter-
mortuus, sectionem hereditatis suae, ut spectaculum in theatro,
contemplari. Quod fecit ille tranquillo animo et velut aliud
agens. Postea vero ‚ ab eodem Caesare sollicitatus , ut pro
Augustana confessione, cui uni se addixerat, temporariam illam

 

 

