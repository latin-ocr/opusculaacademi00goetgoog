—4--.

huius patrem, Nicolaum StigeIium, per aliqwd tempus ludi·
magistrum fuisse Frimariae ipsumque postea Stigelium institu-
tione usum Iohannis Chiomnsi (sic Schneesingius nomen suum
graece mutaverat), ecclesiastici Frimariensis ,. tam abundanter
enarravit, ut appareat quam vellet Stigelium ad suam patriam
'prorsus attinere. Chiomusi discipulum fuisse Stigelium ex car-

· minibus quibusdam Stigelianis concludit. ²) Sed in his carmini-

bus, quorum alterum (a. 1553 editum) inscribitur: „Ad Iohannem
Chiomusum amicum suum carissimum“ , ne vestigium quidem
inest disciplinae Chiomusanae. At tertium praeterea carmen
Stigelii habemus ad Chiomusum2) quod integrum ascribere lubet,
ut quam sero in Chiomusi notitiam venerit Stigelius appareat.

Quam legis, interpres sancti purissime Christi,
A patre et nato littera missa venit,

Quorum ille est longa tibi consuetudine iunctus,
Hic tibi quam nunc est iunctior esse cupit.

Venimus ad vestri flaventia flumina Nessi,
Hinc ubi fructiferos proluit Ilmus agros.

Quo sit iter nobis si quaeris, tendimus illuc
Gotha sub aprico qua sita colle iacet.

At quoniam occiduis tenebrarum nuncius undis

- Elevat obscuros Hesperus ortus equos

Fallimur, et non est positam contingere metam,
Quamque queat peragi longius instat iter.

Excipere hospitio ne dedigneris amicos,
Qui te sincerae foedere mentis amant.

Sed neque lauta nimis nec fercula multa parabis,
Non his deliciis obvia turba sumus.

Nil aliud cupimus quam ut te praesente fruamur,
Si datur incolumem posse videre sat est.

Qui pater in hoc carmine dicitur est Nic. Stigelius ‚ qui natus
dicitur, est Iohannes. Licebit igitur in posterum Gothanum
dicere Stigelium, non Frimariensem.

Natus est Stigelius A. MDXV d. XIII Maii, quum libra
esset in horoscopio sicut erat in Melanchthonis natali. ³) Testa-
tur diem eius elegia lib. VIII, 18. ⁴) cum hac inscriptione: '

¹) Τ. Ι. f. 236, f. 284. -²) Τ. 11. f. 190. ⁸) V. 1. Fincelii orationem.
¹) '1⁸.1.p.320.v.1dm dien eiusdem· anni indicatus est in icone Stigelii, quae
asservatur in bibliotheca Vniversitatis.

