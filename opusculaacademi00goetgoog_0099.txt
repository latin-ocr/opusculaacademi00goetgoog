ORATIO

DIE 15 Μ. IVNII A. 1853 QVO LVSTRA QVINQVE REGIMINIS
ET RECTORATVS

CAROLI FRIDERIOI

MAGNI Dvcls SAXONIAE SERENISSIMI FELICISSIME PERACTA PVBLICE
CELEBRABANTVR IN AVLA VNIVERSITATIS IENENSIS HABITA.

. Bene ac sapienter a senatu academiae nostrae constitutum
est, ut conditum quintum lustrum regiminis GAROLI FRIDERIOI,
Magni Ducis Serenissimi, postquam omnes in templis sanctissimo
deo gratias egissemus pro salute optimi principis ‚ etiam inter
hos parietes publice celebraretur. Nos enim, praeter commune
illud vinculum necessitudinis, quod nostrae urbi intercedit cum
ampliore patria, aliud ‚ et id quidem longe validius, cum GA-
ROLO FRIDERICO copulavit. Ceteri enim cives nacti sunt
principem hereditate, nos ipsi elegimus Rectorem academiae
GAROLVM FRIDERICUM‚ et consult0. Quemadmodum igitur
homines ardentius amplecti solent atque in sinu fovere quod
ipsi sibi paraverunt, quam quod quasi dono , nullo suo merito,
acceperunt, ita nos quoque maiore gaudio perfundi par est,
quum res nostras haud mediocriter crevisse animadvertimus eo
rectore quem ante hos viginti quinque annos in publica cala-
mitate, morte divi Caroli Augusti oborta, ipsi creaveramus.

Nempe irreparabilem iacturam nos fecisse, obitu superioris
principis ‚ cuncti arbitrabamur. Et iure quidem. Atque ipse

ego et amicus collega, quum in Italia peregrinantibus nobis,
6*

