——80—--

Leibnitii et Wolffii obitum nocte, ita attonuisset, ut miro silentio
exciperent id, quod novae vitae incitamenta in se continebat,
lenae primus exstitit Leonhardus Reinholdus , qui Kantianam
doctrinam apud nos traderet. Ac praesertim huius viri audiendi
causa Ienam accessit Godofredus Hermannus‚ philologorum de-
cus. Reinholdum secutus est Fichtius , qui, a Kantiana philo-

’ sophia profectus, ‘avia deinde Pieridum peragravit loca.’ Nam

a delphico illo praecepto , quod ipsi Apollini, deo philosopho,
ut dicitur Plutarcho, tributum est a Graecis, ut nosmet ipsos ⁴
nosceremus, ita exorsus est , ut , ad doctrinam fere orientalis
sapientiae, quae prodidit, eum qui ita noverit se ipsum, ut di-
vini aliquid in se esse sentiat, nosse etiam deum et mundum,
acute explanaret quid deus esse videretur, quid mundus. Hac
via progressus morum doctrinam condidit egregiam, expositam
inprimis in libro praeclaro de bene beateque vivendo et in
concionibus ad populum Germanum, hisque omnibus de prae-
cordiis iuventutis, de amore patriae, de Germanorum libertate
meruit prae omnibus philosophis nostriS. Contrariam viam iniit
Schellingius, qui a natura exorsus cuius ‘arcta portarum claustra
primus confringere cupiret’ hanc pro numine habuit omnia in
se continente, etiam humanam rationem, quae si recte philo-
sophetur, se non aliam esse atque ipsam naturam, intelligat.
Hinc ipsam religionem quasi arborem, a natura procreatam, e
fabulis mythisque antiquorum, tanquam 6 radicibus suis, accre-
visse ad fructus religionis christianae, nullo quasi ipsorum ho·
minum meritc, nullo labore, nulla industria. Schellingius ipse
quum suam philosophiam sublimiorem quandam poesin esse
dixisset, non mirum est, hanc arborem philosopham quosdam
etiam stolones poeticos eosque laetissimos tulisse, quos, quum
apud nos essent, inprimis excoluerunt Schellingii asseclae, Frid.
Hardenbergius Novalis, L. Tieckius, Clemens Brentanus et prae
ceteris Schlegelii, omnes auctores novae cuiusdam poesiS, quam
novo etiam vocabulo romanticam dixerunt. Quibus adiungen-
dus est etiam Griesius, quanquam is praecique italicae et
hispanicae poesi addictus. Horum omnium diutissime apud nos
vixit Griesius, qui, quanquam, ut erat per totam vitam εἰρωνι-
κώτατος, saepissime dixerat, Abdera nova esse lenam , tamen,
tanquam alter Democritus, semper ad nos et Abdera sua re-

 

 

