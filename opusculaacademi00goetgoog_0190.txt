174 —-

hexametris singulos pentametros, argumento non corrupto sed
inepte attenuate, insereret3 quemadmodum etiam Timolaum
singulis hexametris Homeri suos addidisse singulos tradit Sui·
das. Igitur Wassenberghius in notis ad Homeri vitam p. 11.
coniecit Pigretem antiquum Margitem iambicis versibus simul-
que novz‘s iocis permultis permiscuisse, ut interpolatus Margites
solus postea hominum manibus teneretur, atque inde rumorem
, Margitae ab Pigrete scripti (V. Suidas v. Μαργίτης) manasse
⁷ in vulgus. ,

Mihi vero videtur Pigres, aliter atque Homerum ipsum
inutiliter olim interpolaverat, singulis de Margite narratiunculis,
ab antiquo auctore carminis heroici propositis, addidisse bre-
vissimam explicationem moralem, eamque non ineptam, qua
doceretur quid ad vitam hominum rectius agendam afferre
voluerit auctor, idque fecisse senariis iambis interiectis qui pro

’ epimythiis essent, qualia in Aesopi aut Babrii fabulis legimus.

Quo effecit ille, ut postea Margites antiquus carere non posse
videretur his senariis additis. Nam si traditur Iliadem hoc
modo interpolasse Pigretem
ΖΙἸῆνιν ἄειδε θεὰ Πηληιάδεώ Ἀχιλῆος,
Μοῦσα, σύ γὰρ πάσης πείρατ’ ἔχεις σοφίης

omnes intellexerunt inepte lusisse hominem genioque indulsisse,
neque quemquam fuisse tam stultum putamus qui Homerum
Pigretis praeoptaret ipsi Homero, Aliter igitur et multo pru-
dentius fecisse videtur in Margita3 eius enim vestigiis postea
incessisse videtur Zeno quum Margitem illustraret ex Stoicae
disciplinae placitis. Haec si recte disputavi primum et tertium
eorum versuum quos primus protraxit LindemannUS, non esse
commentatoris apparebit vel interpretis Margitae, qualem dixi
fuisse Pigretem, sed inepti amplificatoris grammatici, qui uno

versu Margitae ex scholiasta Aristophanis, ut fidem mereret,
arrepto, ceteros animi et exempli causa addidit.

 

