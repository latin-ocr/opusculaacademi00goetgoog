ORATIO

IN SACRIS PARENTALIBVS QVARTIS

DIVI IOHANNIS FRIDERIOI MAG-&ANIMI

CONDITORIS VNIVERSITATIS LITTERARVM IENENSIS IN AVLA
VNIVERsI‘rATIs DIE 3 ΜΑΒΤΠ A. 1853 HABITA. ᾖ

Hodie mane ante hos ipsos trecentos annos de hac vita
decessit vir immortalis IOHANNES FRIDERICVS MAGNA-
NIMVS. Cuius diei memoriam , atri tum omnibus qui fidei
evangelicae addicti erant, funesti etiam huic academiae , quam
ipse condiderat, par est etiam hodie eadem pietate atque
sollemni recordatione recolere, qua trinis iam vicibus , in his
ipsis aedibus factum est ab hac universitate litterarum. At
vero non funebrem orationem exspectabitis, Auditores orna-
tissimi , qualis olim Athenis instituta est, habenda tum quum
cruda adhuc vulnera essent, rogique arderent eorum , qui pro
patria occubuerant. Diu enim obducta est ingens illa cicatrix,
a bonis omnibus suscepta morte acerbissimi IOHANNIS FRI-
DERICI. Nunc, post tria saecula, tranquilliore animo ea decet

recognoscere , quae Germania debeat mortuo principi, quae ,

nostra imprimis academia.

Huius autem viri egregia indoles, ab ipsa natura generata,
quam optimus parens, Iohannes Saxo — matrem enim, Sophiam
Mecklenburgicam, mors ei eripuit vix genito —- praeclare
aluerat ad suamque consuetudinem et morem deduxerat, prae
ceteris tamen omnibus aucta est et roborata eo, quod quattuor

