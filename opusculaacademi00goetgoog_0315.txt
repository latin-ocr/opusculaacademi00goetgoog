——299 -—-

triacadarchos censores fuisse Siculorum non inepte mihi videor
ex eo concludere quod τριακάσι i. e. tricenis civium familiis et
certo modo agrorum singuli erant praepositi. (Cf. Mueller
Dor. II. p. 82). Scio quidem binos tantum censores in quoque
Siciliae oppido commemorari a Cicerone (Verr. II, 53.),. sed
hoc erat ad Romanorum censorum imaginem a Verre, impu-
dentissimo homine, contra ius Siciliae institutum. Hic magistra-
tus propter magnitudinem potestatis summa ambitione a Sicu-
lis contendebatur videnturque ad eum Romanorum temporibus
officia curatorum tribuum pertinuisse postquam harum magna
ab Romanis facta commutatio erat. Tribus autem seu phylae
quae dicebantur antiquitus, qenera civium a Romanis appel·
labantur. Sic Agrigenti duo erant genera, unum veterum civium,
alterum colonorum, quos T. Manlius praetor ex S. C. de op*
pidis Siculorum deduxerat Agrigentum3 sic duo Heracliae,
quorum alterum a P. Rupilio deductum erat. (Cicer. Verr. II
50.) Syracusis vero tres antiquae tribus, qenera dictae a Cice-
rone (Verr. II. 51.) etiam Romanorum temporibus remanserant ¹).
Propter hanc igitur mutationem a Romanis factam triacadarchi
et civium certum numerum et certum modum agrorum curasse
ita videntur, ut census coram ipsis fieret. In inscriptione II. 5
post triacadarchorum nomen sequitur γραμματεὺς καὶ φραδατὴρ,
qui est scriba et recitator legum, quali etiam Syracusani usi
sunt (Cicer. Verr. ΙΙ, 51.); post scribam denique commemoratur
ὑπηρέτας seu accensus (Cic. Verr. III, 66. 68.). Tertio titulo,
qui cum primo olim coniunctus fuisse videtur ²) locorum quo-
rundam et virorum continentur nomina. De utrisque agam
seorsim. Virorum nomina primo putabam eorum esse, qui post
eversam aliquando urbem Acrarum ex aliis oppidis eodem a
Romanis deducti vessent3 sed magis verisimile est contineri hoc
titulo nomina aratorum sive colonorum (Cic. Verr. III, 22.) tam
Acrensium quam aliorum oppidorum, quibus a civitate Acrensi'

¹) Zumptius ad h. 1. „Nihil me unquam de civium tribus ordinibus legisse
memini. Itaque puto de tribus urbis partibus intelligendum esse quoniam ne
in quarta parte, Insula, cives Syracusani habitarent interdictum erat.“ Non
recte. Nam vel sine Insula quadripartita urbs erat. V. Goeller. de situ et
origine Syracusarum p. 37. ²) cohaesisse titulos Ι et III probabile esse
mihi dixit Don Domem'co doctus Palazzoli sacerdos.

