——141——-

quanam significatione? Num ea fortasse qua legebatur in M.
Atteii Capitonis coniectaneis apud Gellium N. A. IV, 13.‘? Non
videtur. Haec enim Glycerae aedes non fuit in urbe ipsa.
Quid enim Nymphis, quae versu sexto commemorantur, deabus
ruralibus, cum aedibus urbanis? Quales sunt istae Nymphae ‘2
Tacent interpretes. Igitur ad nymphaeum aliquod quod aut
ruri erat aut suburbanum haec pertinent: hoc enim rectius dici
potuit aedes. Puto igitur in nymphaeo aliquo, ut mos erat,
festum celebraturam fuisse Glyceram. Hoc ut felix faustum
salutareque esset Glycerae Horatius carmine suo precari voluit.

COMMENTATIO DE HORATII ODAR. I, 32.

In carminibus Horatii, ad quae tanto lubentius redire sole-
mus otiosi, quanto aetate sumus provectiores, inprimis illud
me quasi vexavit a longo inde tempore quod nunc in libro
primo legitur tricesimum secundum. Videbatur enim poeta
egregius hoc carmine aliquid se facturum recepisse amicis
poscentibus quod postea non fecit ita ut oda ipsa, quanquam
elegantissime perscripta, in fine vel mutila esse vel incom-
modo quodam hiatu cognitionis laborare videretur. Quid enim?
Lyram alloquitur Horatius dicitque, posci a se, ut ipse, qui
graeca olim exemplaria, inprimis Alcaei, in carminibus levio·
ribus velut ludens secutus sit, tandem aliquando vere latinum

idque serium atque in annos duraturum carmen componat.
Quod qui sic orditur:

Poscimur. Si quid vacui sub umbra

Lusimus tecum, quod et hunc in annum

Vivat et plures age dic Latinum,
Barbite, carmen,

nonne putandus est ipsum illud latinum carmen, de quo dicit,
illico voluisse adiicere? At nihil aliud sequitur post grandi-
sonam hanc lyrae allocutionem quam laus Alcaei et ipsius
lyrae praeconium. Horatione hoc dignum esse censebimus?

Quid dignum tanto feret hic promissor hiatu?

