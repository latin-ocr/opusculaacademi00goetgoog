-232—

csse eam ob causam, ut significatio ipsi rei naturae magis con— -
veniret. Sed cur bibentem Aeschylum fecit}> Non tam propterea
quod μεθύων ἔγραφε τὰς τραγῳδίας, ut Chamaeleon dixit apud
' Athenaeum, Plutarch. Symp. VH, 10„ alii, sed ut omnino
Baccho operari videretur poeta, dramaticae poesis tutelari deo,
quem ipse narraverat Aeschylus, in somnio visum ‚ tragoediae
spiritum sibi afflasse, vinetum patrium custodienti (Pausan. 1,
21, 4). Intelligimus igitur διονυσιακὸν esse poetam quem con-
spicimus. Fortasse etiam thronus ille, in quo sedentem videmus
Aeschylum, pertinet ad τὸν τῆς τραγῳδίας θρόνον Aeschyli
in Aristophanis Ranis 782. Recte autem Bergkius videtur
suspicatus esse in sepulcro Aeschyli talem imaginem eamque
symbolicam, qualem scalptor in gemma Stoschiana expressit,
fuisse caelatam3 quam postea inepte ita interpret-ati sunt posteri,
ut mortem ipsam Aeschyli in opere anaglypho effictam esse
dicerent. Quanquam non dixerim Gelae hoc factum esse , ubi
mortuus est Aeschylus, sed Athenis potius, ut coniecit Teuffelius,
in cenotaphio poetae erecto: nam in theatro Bacchi, ubi Aeschyli
imaginem Pausanias viderat (I, 21, 4.)‚ quam dixit multo post
picturam pugnae Marathoniae (in Poecile) factam sibi videri,
non facile crediderim tale simulacrum fuisse propositum. Hoc
enim ut credam duobus argumentis adducor3 primum quod vere
graeca est testudo in gemma caelata, quae neque in Sicilia
neque in Italia tam crebro invenitur quam in Graecia, inpri-
misque in Arcadia, ubi lyram invenisse dicitur Mercurius (v.
hymn. hom. in Merc. init.); illic enim grandiores huiusmodi
testudines nascuntur eaeque Pani sacrae erant (Pausan. VIII,
54.). Alterum argumentum et id quidem gravius in eo *mihi

reperisse videor, quod Aristophanes ipsum Aeschylum (Ranis
892.) ita loquentem inducit:

ὅτι ἦ ποίησις οὐχὶ συντέθνηκέ μοι, ’

quod publicae alicuius de virtute poeseos Aeschyleae testifica-
tionis honorem non tecte indicare videtur. Nam quod scholia
ad hunc locum (etiam Acharn. 10.) de commissis vel ‚defuncti
poetae fabulis id interpretantur, (adde vitam Aeschyli: Ἀθηναῖοι
δὲ τοσοῦτον ἠγάπησαν Αἰχύλον ὡς ψηφίσασθαι μετὰ θάνατον
αὐτοῦ τὸν βουλόμενον διδάσκειν χορὸν [al. χρυσὸν] λαμβάνειν),

 

 

