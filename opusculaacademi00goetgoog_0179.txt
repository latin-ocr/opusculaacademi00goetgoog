guum tantum eorum numerum esse in Italia, qui gnaviter et
recte cognorint poetam. Quid causae igitur fuit quod univer-
sos Italos excitavit ad sollemniter celebrandum annum poetae
natalem, et nunc primum, postquam quingentos annos cunctati
esse videantur? Certe non id, quod quasi patrem haberent
cultioris linguae italicae, artisque poetandi novum apud se
inventorem , de cuius rei veritate nemo antea dubitaverat, sed
ipsum Dantem habuerunt novae Italiae civilis antesignanum.
Nunc enim quum Florentia novum sit caput electum universae
reipublicae italicae, per quandam significationem ipsum Ali-
ghierium , quem solum vertere ante sexcentos annos coegerant
Florentini, hodie quasi exilio revocarunt paullumque abest, quin
ipsa ossa, si qua vere reliqua sunt defuncti herois, Ravenna,
ubi condita erant, referant Florentiam, quae vivum olim con-
tempserat. Namque Alighierius , Ghibellinarum partium fautor
(i. e. Imperatoris Romani, ad quem tanquam ad heredem Cae-
sarum iure pertinere ei videbatur totius Italiae regimen), Guel-
forum vero inimicus (i. 6. pontificis romani), nunc habetur pro
defensore acerrimo* unitatis italicae ι), videbaturque in novum
eaput Italiae, novum etiam quasi Imperatorem, Victorem Ema-
nuelem‚ optime traducere posse, ipsum hostem Romae Guel-
ficae, quam armis brevi se recuperaturos esse sperant Itali, ut
tandem aliquando una fiat Italia. Haec sententia certe fuit
eorum , qui Victori Emanueli gladium nuper obtulerunt his
verbis inscriptum:

DANTES nvnc GLADIVM PRIMO REGI ITAmAn.

Satis audacter. Quid enim Danti cum Victore Emanuele ? --
Ipsi enim Alighierio Virgilius videbatur praeco esse monarchiae
Caesareae, quae postea ad Germanos transiit. Virgilius enim,
carminibus suis Caesarem Augustum primus consalutaverat poe-
mate, quod bellorum civilium furorem consopierit omniaque in

¹) Vnitatem Italiae Dantem vere voluisse satis exposuit lemnus apud

Schlosserum: Dante, Studien p. 143 sq. ex Monarchia DantiS, sed alio modo

eam voluit introduci. Nam acerrime vituperavit Constantinum qui caput Ro·

mani imperii Constantinopolin traduxit his verbis: „0 felicem populum, ,o

Ausoniam te gloriosam, si nunquam ille infirmator Imperii tui natus fuissetf‘
11*

