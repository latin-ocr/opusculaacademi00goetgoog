——111—

Venerat Erfordiam studiorum causa Comes quidem Hennebergae,
homo bene barbatus, sedati pecton’s3 venerat eum agmine ser-
vorum aliisque magnae opulentiae illecebris. Hunc igitur ex-
templo rectorem. avidi creant patres conscripti Erfurtenses,
iuramentumque ei cum ingenti ardore praestat tota Vniver-
sitas. Ille autem per tres menses cum magna dignitate pallio
usus est purpureo, fascesque gessit academicos. Paullatim tamen
dubius de origine hominis obscuraque eius gente mussavit
rumor , 2tandemque, quum ipsi Comites Hennebergici eius con-
sanguinitatem prorsus respuerent, non Comitem eum, sed phry-
gionem esse apparuit, i. e. opificem, qui acu vestes mulierum
pingebat, seu potius —- quid enim fastidimus simplex inno·
cuumque vocabulum ‘3 - sartorem. Simulatque igitur ipse ani·
madvertit subito mutatam de se sententiam , actumque esse
intellexit de fama sua, Catilinam imitatus est: excessit, evasit,
erupit, pallio suo fascibusque ignaviter relictis. Iam vero quid
egerunt trepidi patres conscripti Erfurtenses, qui credula suffra-
gatione fulti mendaci sartori ingenue iuraverant? Extemplo e
fastis suis ignominiam exstinguunt nomenque falsi Comitis eius·
qne arma, artificiosissime depicta, eradunt, nomenque Pro-
rectoris substituunt. Haec causa multaeque aliae similes gra-
viter adverterunt animos patrum nostrorum, ne simile portentum
aliquando etiam hic inveniretur, quale olim milites Romani de
suo Consule, L. Cornelio Basso, qui aliter tamen atque ille, et
longe honorificentius 'adeptus est fasces romanos, cecinerunt:

Concurrite omnes augures, haruspices,
Portentum apud Romanos conflatum ’st recens:
Nam mulos qui fricabat Consul factus est.

Deliberando igitur eo pervenit Senatus Academiae Ienensis, ut
perpetuam tandem, non semestrem, summam auctoritatem rerum
gerendarum nancisceretur eo, quod Rectorem sibi constituit qui
per totam vitam regeret academiam nostram, ex augustissima
gente Ernestia principum Saxoniae semper eligendus. Quo
facto tota res extemplo ut dixi mutata est. Nam primum qui-
dem aucta est maiestas Rectoris, maioresque inde etiam honores
attributi ei magistratui qui pro Rectore per semestre spatium
res academieas apud nos moderatur, nomine summi principis.

