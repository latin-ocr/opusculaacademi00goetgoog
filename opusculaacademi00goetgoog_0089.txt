-73—

familiarem Wolfgangi Ratichii, Holsati, qui primus grammaticam
universalem sic dictam conscripsit, novamque methodum, didac-
ticam ipse dicebat, addiscendamm omnium linguarum excogi-
tavit. Quare auctor Arumaeus fuit Dorotheae Mariae, Vima-
riensi principi, ut Ratichium, amicum suum, accerseret Vimariam,
ubi ipsa cum sorore Anna Sophia lingua latina institueretur
secundum novam methodum. Ipse vero Ratichius, quo minus
Ienae publice doceret, quod ei suaserat Ammaeus, impeditus
est quadam haesitantia linguae, quam non potuit superare,
etiam demosthenica arte adhibita.

Postea ea via , quam apud nos Wesenbecii inierant, pro-
gressus est Osvaldus Hilligerus, Saxo, qui, quum Altorfii
audisset Scipionem Gentilem et Hugonem Donellum , postea
inclaruit libro edito quem Donellum enucleatum inscripsit.
Neque aliter Nicolaus Christophorus a Lyncker, qui ius roma-
num profitebatur, et Struvii, qui tam ius romanum quam ger<
manicum , et Christianus Theophilus Buderus , qui,⁴ Arumaei
exemplum secutus, ius publicum Germanorum egregie docuere.
Ceterum hic et Lynckerus etiam aliis nominibus de universitate
nostra praeclare meruerunt, alter, Lynckerus ‚ stipendium theo-
logicum lautissimum legando, alter, Buderus, conditissimam
bibliothecam. Tandem Hellfeldius commemorandus est, ut lau-
datissimus sui temporis pandectarum interpres , sed qui adeo
contemptor fuit philosophiae aliarumque omnium disciplinarum
non forensium, ut, quum forte in has res sermo incideret, Cuiacii
illo dicto uti soleret: quid hoc ad edictum praetoris? Neque
huic generi doctorum laudem suam derogabimus, quum accurate
et diligenter suam disciplinam tradiderint.

Sed venio nunc ad tempus quo Kantiana philosophia fere
in omnes universitatium germanicarum disciplinas magnam
eamque frugiferam vim explicuit, cui etiam iurisprudentia ali-
quid concessit , et quidem in iure naturali, in iure publico et

criminali. Igitur Theophilus Hufelandius Gedanensis apud nos, Α

primus inter iureconsultos, ius naturae seu philosophiam iuris
docuit Kantianis praeceptis insistens; deindev Paulus Iohannes
Anselmus Feuerbachius Francofurtanus, a philosophiae Kan-
tianae studiis ad iurisprudentiam progressus, ius criminale, quod
sine philosophia recte tractari non potest, apud nos docuit3

