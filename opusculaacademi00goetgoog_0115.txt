procrastinatam, comparare cum obitu adolescentis illius graeci,
qui, dum certamine olympico vincit adversarium, ipse viribus
adeo debilitatus' est, ut mors ei immineret subita. Quam
tamen mortem , ·fere instantem ‚ eo usque retardavit summus
deus, votis ipsius adolescentis obsecundans, dum corona olym·
pica capiti moribundi imponi posset. Quo facto illico spiritum
emisit ille, eam nactus felicitatem, qua nullam Graeci habuere
antiquiorem. Scilicet illa corona olympica , quam sibi mori·
bundus promeruit CAROLUS FRIDERIOVS ‚ est amor populi
sui, tot tantisque testimoniis luculentissimis probatus: et, quem·
admodum adolescenti graeco tota fere Graecia adstabat mo·
rienti, et quasi in ipsa morte triumphanti: sic nostri principis
ultimum spiritum tota eius familia augustissima praesens ex-
cepit, quin etiam ipse aderat Bernardus dux , vir fortissimus
indefessusque peregrinator, e longinquis terris forte fortuna
Vimariam delatus. Quantum igitur diversus obiit OAROLUS
FRIDERICUS ab notissimo imperatore romano , qui neminem
se relinquere amicum moribundus confessus erat! Nonne tanto
etiam beatior graeco illo adolescente, quanto praestantior est
amor populi quam omnes Olympiorum victoriae Ῥ

Nos autem, qui beatam hanc eius mortem iure praedicamus,
non solum principem optimum , clementissimumque rectorem
academiae amisimus , sed cum eo etiam sepelivimus ultimum
quasi alumnum augustum laudatissimi saeculi Vimariensis et
Germanici, eius inquam saeculi , de quo vere auguratus est
Goethius, simile illius (cuius ipse pars maxima fuit) non facile
reversurum esse Germaniae. Iuvabit igitur, quum non solum
principi nostro sed simul toti quasi eius saeculo, eique glorio·
sissimo, hodie parentamus ——- quot enim quantisque nominibus
hoc ipso saeculo orbati sumus! Carolo Augusto, Goethio, Her-
dero, Schillero‚ Wielando Vimariensibus, quot aliis qui arctio-
ribus vinculis nobiscum lenae coniuncti erant! -——· iuvabit,
inquam ‚ hoc principis quasi alimonium saeculi, quod dixi,
paucis reminiscendo hodie recognoscere, quo die tota principis
vita peracta, tanquam imago, ante oculos nobis proposita est.
Ita seniores rectius recordabimur, quid una cum principe nostro
amiserimus , et iuniores fortasse melius intelligent, quid sibi

praestandum, quo enitendum sit futuro tempore, si tale sae·
7*

