m- 93„—

Sed longe magis id effecit illud ipsum infortunium, quod
a summo numine sapienter provisum esse videtur, ut egregia
viri virtus animusque constantissimus et vere romanus eo lucu·
lentius apparerent. Nam quum foederis Smalcaldici exercitus
propter nimiam consili sanctitatis fiduciam — fatendum est
enim Electorem nostrum ducem quidem fuisse fortissimum, sed
non item gnavum imperatorem — Carolum Caesarem apud
Ingolstadium opprimere omisisset, quod sane facile fieri potuit,
si ea usus esset celeritate, qua opus est ad bellum: accidit id,
quod divinari poterat, ut, crescente quotidie copia auxiliarium
Caesaris, Mauricioque etiam et Alberto Brandeburgico capienti-
bus arma, Philippo vero Hassorum landgravio a Bavaris vehe-
menter afflict0, Electorales reprimerentur septentrionem versus.
Iam eo res pervenerat ut sese defendere cogerentur Evangelici,
quum paullo ante adoriri hostes potuissent cum maxima spe
superandi. Neque id quidem tum fecit Elector, ut, collectis
copiiS, aciem ad Vitebergam instrueret, quo, pugna non feliciter
commissa, tanquam in castra se recipere potuisset, sed expli-
cuit ita ut prope ab Mulberga, oppidulo aperto , fractis iam
animis suorum, adversos hostes trans Albim exspectaret. Erat
igitur dies dominica, vicesima quarta mensis Aprilis anni mille-
simi quingentesimi quadragesimi septimi, altera dies Alliensis
futura Evangelicis , quum primo mane ex adversa Albis ripa
fremunt tormenta Caesarianorum, militesque Caesaris alacriter
aggrediuntur, Alba Hispano duce3 nec tamen prius in aciem se
proripuit Elector, quam oratio sacra, cui commodum interfuit
propter diei sanctitatem , ut assolebat, hymnusque Lutheranus
„deus arx nobis firmissima“ ad finem usque cantatus esset.
Scilicet opinabatur se cum deo posse omnia. Nunquam autem
de coelo descendet nisi ipse promptam manum et prudens con-
silium adhibueris. Tandem quum fusus fugatusque esset eius
exercitus, ipse Elector noluit fugere, sed adiutus exigua ami-
corum manu, fortissime cum hostium ingenti numero conflixit.
Noluit etiam , quanquam undique a Caesarianis circumfusus et
mala sinistra vehementissime vulneratus ab Hungaro quodam,
Iosepho Lucano, arma tradere barbaro militi, sed, quum magna
voce clamitasset: nemone adest Germanus ‘? tandem captivum
se dedidit 'Philoni Trottavio , nobili cuidam militi Saxonico,

