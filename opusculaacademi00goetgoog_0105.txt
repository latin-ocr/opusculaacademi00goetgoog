..--- 89 „-

duxerat Dorenburgum. spectantibus igitur convallis subiacentis
amoenitatem e superiore loco, subito supervenit princeps noster,
sine ullo· comitatu. Omnes eum, ut par erat, verecunde salu-
taverunt, praeter puerum unum, qui , nativa simplicitate usus,
obtecto capite ne mussitavit quidem. Ad eum igitur, postquam
cum praeceptore et cum discipulis ceteris confabulatus esset,
leniter accedere CAROLVS FRIDERICVS: quin tu, puerule,
inquit mitissime, exemplum imitaris ceterorum, qui maiorem natu
quum vident ad se accedentem, consalutant? Certe tu nihil
audisti de Spartanis. Quum illum erubescentem conspexisset,
statim se convertit ad praeceptorem, clanculum ex eo quaerens:
num forte asperioribus verbis (erant autem lenissima) puerum
compellavi? Fac igitur ut postea me conveniat. Quod ubi fecit
ille non solum comiter ac laute eum excepit, sed etiam, ut solet,
cum munusculis demisit, ne verbo quidem addito de neglecta
verecundia, cuius vituperatae eum postea fere poenituit. In qua
re non minus pietatis sensum, quam egregium animi candorem
magnamque simplicitatem comprobavit. Possum alia exempla
proferre, sed cursum tenebo, Nam, ut uno verbo omnia com-
plectar, una hac pietate assecutus est princeps serenissimus,
quod non facile alium principem assecutum esse dixeris, ut ne·
minem unquam laeserit suorum civium, neminemque invenerit
inimicum. Quid igitur mirum est, eandam pietatem, quam ipse
princeps ubique praestitit aliis, populum ipsum erga principem
suum monstrasse tum, quum gallica seditio etiam ad Germanos
serperet, atque scintillas, iam pridem sub cinere latentes, exci-
taret. Ac primum quidem confiteri par est, 'permulta fuisse in Ger- ,
mania etiamque nunc esse, quae emendatione indigeant. Quae ut
rent. His accedebat generosiorum pectorum antiquissimum altis·
simumque desiderium, ut toti Germaniae nostrae tandem aliquando
is locus concederetur inter populos Europae, quo dignissima esse
videtur propter ingeniorum ubertatem, litterarum affluentiam, co-
piarum magnitudinem, quod fieri non posse credebatur, nisi tota
Germania sub unum imperium accepta. Quibus addita est tertia pars
eorum, qui omnino novarum rerum, inprimisque novarum tabu-
larum cupidi, mutatis qualicunque modo rebus, in licentiam se
vindicatum iri sperabant. E quibus ii quos priore loco dixi

