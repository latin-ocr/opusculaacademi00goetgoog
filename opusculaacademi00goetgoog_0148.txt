—-— 132 ·—-

At non in auro divitiisque inest
Tantum decoris quantus inest honos
Virtutibus, mortaliumque
Moribus ingeniique flammae.

Demersus ergo qui fuit antea
Thesaurus ingens non sine numine

Conversus ‘in sublimiora est
Munera vitae animique dotes.

Hunc TU iubes post saecla superstitem,
Ο macte princeps sorte, resurgere,
ORANIORUM ut prisca virtus

Splendeat integriore luce,

Quam mala fulgent Hesperidum aurea,
Unde ipsa nomen gens tulit inclutum:
Huius ΤΙΒΙ virtutis alma

Nunc SOPmE sociatur haeres.

O digne regum progenie pia
Tutare thesaurum, optime principum,
Fortuna quem ridens reclusit,
Ut patriam beet ac parentes!

Primumque in arcem duc age Saxonum
Nutu Tuo quae prisca renascitur,
Ut laeta contempletur oecum,
Quo celebres sonuere chordae

Vatum due110, quod sine sanguine
Gestum poetae est, barbito homerico
Laudes Batavi Teutonique
Egregie celebranti Achillis.

Sacramque sedem visere gestiat,
Olim Prometheus quam tenuit novus
Post fulmen ‚ereptum atque flammam
Pontificis manibus tonantis.

Vimariam intret tum SOPHOE TUA,
Agro ut modestam grandem ita gloria,
Et principum virtute parta et
Ingenii rapido volatu.

 

