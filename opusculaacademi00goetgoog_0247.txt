——231—

ad ora promovet, quasi potaturus. Supra caput eius aquila
volat testudinem ferens graecam, i. e. testa non laevi, sed
tessellis polygonis iisque prominentibus insignem , quod non
expressum ⁴est imagine Winckelmanniana , quae laevum adeo
latus poetae conspiciendum praebet, quum debuisset dextrum.

Quam gemmam Th. Bergkius (v, Welckeri Alte Denkm. 11.
p. 343.) expressam fuisse coniecit ad imaginem Aeschyli in
sepulcro cius Gelae, ubi diem supremum obiit poeta, olim con-
dito. Nam quum Oppianus narraverit, aquilas quum aegrotent
testudinibus solere vesci, ut sibi medeantur, -facile intelligi posse
hac Aeschyli imagine nihil aliud per significationem quandam
doceri quam morte liberatum esse poetam omnibus huius vitae
aerumnis. Quam explicationem, quanquam acute excogitatam,

iure reiecit Welckerus , utpote neque Graecorum ingenio satis .

accommodatam, neque simplicitate significationis commenda—
bilem. Accedit quod neque fortiorem Aeschyli tragoediam neque
ipsam poetae fortitudinem, tot pugnis luculente demonstratam,
decere videtur. Postea Teuffelius (Mus. Rhen. IX, 1. p. 151.)
aquila audaciam poesis Aeschyleae , testudine gravitatem, ne
dicam tarditatem, indicari sibi persuasit. Neque huic explica-
tioni, altera haud paullo obscuriori, accessit Welckerus et recte
quidem. Mihi res ita videtur aperta esse, ut mirer viros doctis-
simos quasi in scirpo nodum quaesisse. Nodum autem in eo
sibi invenisse putarunt, quod aquilam illam hostiliter agere
in testudinem sibi persuaserant. At non est ita. Ego enim
hac gemma scalpta nihil video significari nisi symbolicam apo-
theosin poeseos Aeschyleae. Testudo enim quid aliud est quam
poesis vel lyra, quam et Graeci propter Mercurii inventum
χέλυν dicunt et χελώνηνῗ) Hanc autem testudinem, Aeschyli
morte quasi orbatam, in altum rapit aquila, fida ministra Iovis,
non demissura postea, ut carne vescatur, sed. tanquam alterum
quasi Ganymedem, vel alterum Homerum (v. Mz’llz‘n Galer. .
mythol. N. 549), vel alterum Germanicum (v. eundem Millinum
N. 674 ¹) ad caelum vel ad deos ipsos evectura. Ita et signum
caeleste quod, lyra vulgo nunc dicta, ab Arato (Phaen. 267 .)
et Graecis omnino χέλυς appellatur, vel Orphei vel Musaei olim
fuisse tradit Theo. Si quis quaerat, cur non ipsam Aeschyli
lyram tollentem aquilam finxerit artifex, respondeo id factum

