—123—

et lyrico nemo dubitavit; sed quanquam de dramatico multi
fuerunt qui iniquius iudicarent, quod regulis, ab Aristotele, summo
philosopho, descriptis, totum hoc dramaticae poeseos genus
quasi enecatum ita putarent, ut ab inferis revocari debuisset ab
Aeschylo Britannorum, ne hilum quidem istas leges curante,
tamen de tota hac re ita sentio, ut non satis intellexisse eos
arbitrer Aristotelis placita. Nam quod omnes contenderunt,
Aristotelem tanquam summum finem tragoediae proposuisse
nescio quam correctionem aut mitigationem perturbationum animi
humani atque ita plane humum prostravisse poesin, quod finem
externum, non in ipsa poesi inveniendum monstrasset, satis
probat non ita eos legisse Aristotelem, ut decebat eos qui
taxare egregium magistrum vellent. Ista enim tragica κάθαρσις,
quae multa est in oribus hominum, non pertinet ad spectatores
seu lectores, sed ad ipsam oeconomiam tragoediarum, quibus
inesse debere aliquam expiationem seu reconciliationem homi-
num cum fortunae necessitate doceret et summo iure doceret.
Aristoteles igitur secundum suam doctrinam et optima quaeque
recentiorum poetarum dramata approbavisset, facileque con-
vicisset iis, quae pro natura populi sui patriaeque suae recen-
tiores poetae solent adiicere. — Pergo ad litteras atque inprimis
ad philosophiam, cuius fundamenta iecisse eiusdem Aristotelis
herculeum et omnia complectens ingenium nemo facile nega-
verit, quum vel medio aevo non solum Italos, Gallos, Ger-
manos, Hispanos excitaverit ad philosophiam, sed etiam Arabum
ingenia ita inflammaverit, ut eius scripta non solum interpre-
tarentur arabice, sed ipsi adeo philosophari inciperent, Aristo-
telique id contigerit quod nulli philosophorum, ut et cognosce-
retur ab Oriente et tanquam suus haberetur. De reliqz‘one
tandem veterum quum dioc, verendum erit, si laudem, ne ipse
videar labem contraxisse ex multiplici tractatione mythologiac.
Tamen laudabo, sed non propter ethicam, quae insit vim, sed
propter poeticam. Nam haec mythologia Graecorum, quam
ii tantum rident, qui incredibilem non norunt voluptatem quae
inde creatur, inexhaustus est fons poesios et omnigenae doctri-
nae, tam limpida profluens allegoria, ut rationem excitet dum «
animus delectatur, tantoque opere discrepans a luteis mysti-
carum religionum stagnis, vix ut credituri sint posteri, tam

