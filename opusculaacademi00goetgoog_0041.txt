——25—

vertendum est, Eobanum his honoribus non multum tribuisse,
Nam quum Mutianus Trebelio lauream poeticam ab universitate
Erfurtensi impetrasset eundemque honorem polliceretur Eobano,
renuit ille contumaciter. ¹) Enimvero ambienda erat laurus Cae-
sarea ‚ a quo faciendo quam longissime aberat simplicissimum
Eobani pectus. Verum tamen in Stigelio‚ qui quasi haeres
esset Eobanicae artis, ²) simul Eobanum ‚ tum mortuum, coro-
nasse Caesarem iure dici potest.

Hic inserere iuvat ea, quae Fincelius de honoribus Stige-
lianis dixit: „Et memini dicere Stigelium, se oblatam ab amicis
occasionem nobilitatis noluisse abicere, sed eam praeterea
accepisse quod haberet ab Imperatore Romano, non a Pontifi-
ciis.“ Videntur haec dicta esse propter Sabinum. Paullo post
pergit Fincelius: „In iisdem comitiis Stigelius memorabilem rem
gessit, quae testimonium est heroicae fortitudinis eamque sicut
audivi narrantem D. Philippum (Melanchthonem) recitabo. Sicut
in talibus conventibus fieri solet, confluentibus variis ·populis‚
Hispani quoque multi aderant, qui nescio qua naturae labe ad
libidines sunt procliviores, gens alias ingeniosa, temperans et
bellicosa. Accidit autem ut iil publico strato duo Hispani for-
mosam feminam vi abriperent ad turpitudinem perpetrandam.
Illa quum ab aedibus suis abesset longius nec evadere posset,
acclamat magna vociferatione praetereuntem Stigelium ‚ seque
ut liberet lacrimis obtestatur. Ille concitato animo ‚ honestane
esset, interrogat3 cum affirmasset, stricto gladio in Hispanos
impetum fecit iisque profligatis honestam matronam, altera
manu arreptam ‚ ad maritum adducit incolumem.“ Sic Fince·
lius. Paullo simplicius rem narravit Melchior Adam, ³) quan-
quam et hic ad Ph. Melanchthonem‚ qui Ratisbonae tum prae·
sens erat, auctorem refert. „Stigelius vesperi rediturus in suum
hospitium incidit in Hispanum abducentem civis cuiusdam
coniugem. Illa hominem Germanum conspicata rogat verbis
vernaculis ut se liberet, quae invita rapiatur. Ibi Stigelius
animose adoritur Hispanum et apprehenso illius, ne stringere
posset, gladio, mulierculam liberat et ad suos deducit.“ De

¹) v. Kampfschulte 1. 1. p. 105. ²) v. Ioach. Camerarii vitam Eobani
c. 28. 3) p. 235.

