—17—

III. Io. Stigelius, studiosus philologiae, a Carolo V
Imperatore declaratur Poeta Laureatus et
Nobilis Eques.

Venio nunc ad tempus comitiorum Ratisbonensium anni
MDXLI, quod Stigelio fuit gloriosissimum. Sed antequam de
viro ipso dico praemonenda quaedam sunt, ut de honore, quo
mactatus est poeta, rectius diiudicetur.

Renascentibus in Italia studiis humanitatis doctis hominibus
ad excitandum ardorem in litteris a pontificibus romanis inde
ab saeculo decimo quarto honores quidam et tituli impertiri
solebant, quorum alter erat coronationis Poetarum Laureatorum,
alter creationis Comitum Sacri Palatii Lateranensis. Ille hono-
ris. solum erat testificatiO, hic autem etiam iura quaedam prae-
bebat. Ac primus quidem qui a pontificibus romanis poeta lau·
reatus publice crearetur fuit Franciscus Petrarcha A. MCCCXLI.
Is autem duplicem coronam adeptus est, alteram propter italicam
poesin, alteram propter latinam, in utroque enim genere excelluit
egregie. Eosdem honores eodem saeculo etiam Imperatores
Germanici inde ab Ludovico Bavaro 1) contribuerunt et poetis et
viris doctis. Ab Friderico III Imperatore primus laurea eaque
latina donatus est Aeneas Sylvius, qui postea fuit pontifex
maximus Pius II, tum vero Imperatori ab epistolis. E Germanis
ab eodem Imperatore in comitiis Norimbergensibus in arce ipsa
primus poeta laureatus creatus est Conradus Celtis Protucius ²)
A. MCCCCLXXXXI. Fridericus enim Sapiens, Saxoniae Elector
ad Comitia Norimbergensia secum duxerat Celtem, ipsique

Imperatori auctor fuit, ut maximum poeticum honorem ei attri-
bueret. Postea Maximilianus I, Friderici filius , A. MDI Vindo-

¹) Geory. Schubert de comitibus Palatinis Caesareis. Jena 1678. Meiners
Geschichte d. hohen Schulen. ΙΙ. p. 326. ⁸) Celtis, ultima brevi, eius nomen
erat, non Celtes. Protucius quid significet multi divinare conati sunt. Apatria
se sic dixisse Celtem non est verisimile3 ipse tamen videtur πρωτοῦχον in
animo habuisse, hoc ut dignitatem suam quam a Caesare nactus erat, signifi-
caret. Certe etymologia quam proposuit Kluepselius in vita Celtis a nemine

laudabitur. Neque demonstrari potest iam ante A. MCCCCLXXXXI sic Celtem
se dixisse latine.

Gom-'ruma , opuscula. 2

