—33-.

VI. Io. Stigelius quid, fecerit turbis Flacianis.

Graviora quae dixi ex colloquio Vormatiensi A. MDLVII
profecta sunt. Nam quum hoc suasissent principes germanici
ut tandem fieret concordia, quae ab omnibus expetebatur, in
religione, apparuit quantum inter se diversi essent ipsi Prote-
stantium theologi. Melanchthonem re infecta ex eo colloquio
redeuntem moestissimum Stigelius consolatus est carmine *quo-
dam, ¹) quanquam ipsi collegae Stigelii , Schnepfius , Strigelius
et Basilius Monnerus, qui Vormatiam a Ducibus Saxonicis missi
erant, in colloquio Vormatiensi praeeunte Morlino Melanchtho-
nem incaute attrectaverant, cuius facti graves post poenas de·
derunt. Ipsum colloquium, theologiae germanicae infaustissi-
mum, Iohannis Friderici II. Ducis Saxoniae animum, a libera-
liore theologia alioquin haud alienum, ita plane invertit, ut
nunc, missis ceteris, etiam Melanchthone, unice Lutherum in
posterum sequendum esse dictitaret. Igitur Ienam vocatur
Matthias Flac-ius (Vlacich) Illyricus , Melanchthonis ab initio
discipulus postea adversarius acerrimus. Qui vir doctus²) et
diligentissimus, quem parentem historiae ecclesiasticae recte
dicunt, sed turbulenti et contumacis ingenii, statim in theolo-
gos IenenseS, ut Melanchthonianos, vehementer grassatur, eius·
que auxilio ³) confectus est famosus ille liber Constantianam,
quo Saxonici principes A. MDLIX, quum fasces academicos
teneret Stigelius , in ordinem cogere studuerunt non solum

Ι) Τ. 1. f. 258. ²) Camerar. vit Melancht. c. 83: „In Flacio perfecta
cognitio linguae germanicae nunquam fuit sic loquendi scribendique facultatem
ut adipisceretur.“ Nihilo minus tamen fatendum erit Flacium magnam posuisse
operam in addiscenda lingna germanica neminemque tum fuisse alterum qni
primordia linguae germanicae sollertiore ingenio tractaret. uam bene sciret
germanice praefatio demonstrat, quam praemisit editioni Ot ridianorum evan-
geliorum theotiscorum, quae prodiit Basilea 1571. ³) Johannes Fridericus
Ienensee theologos iusserat hanc formulam confutationum conscriber03 igitur
primum StrigeliuS, Schnepflus et Huegelius, sine Flacio, formulam adumbravere
ad Melanchthonianam plerumque sententiam. Flacius contra cum suis asseclis
aliam conscripsit, quam deinceps approbavit Iohannes Fridericus, Ambsdorffio
suadente. Sic explicatur id quod obscurum dicitur a Planckio: Geschichte des
protestantischen Lehrbegriffs. IV. p. 592 sq. ed. 11.

Goumara, opuscula. 3

