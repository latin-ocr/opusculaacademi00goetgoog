— 117 ——

indicat non passum esse se includi angustis finibus istius aevi
philologiae, sed non infelicem F. A. Wolfii aemulum, libertatem
quandam studiorum quae ab humanitate recte appellantur, osten·
disse. Quam quasi foecunditatem ingenii non tam nactus esse
dicendus est eo, quod mature vocatus est ad regenda acta
di urna Ienensium litteraria, quae sine dubio caput non angustum
requirebant, quam, innatam sibi, magis magisque adauxisse
atque expoliisse. Ita factum est, ut non solum in lingua utra.-
que , in poetis et scriptoribus, in critica factitanda , in antiqui-
tatibus Graeeorum et Romanorum explanandis habitaret scd
etiam in historiae ‚ in theologiae , in iurisprudentiae adeo cam-
pos non infausto omine egrederetur. Cuius rei opportunitatem
non solum scripta eius testantur quamplurima, sed etiam per-
honorificae tabulae academiarum et societatum. Verum haee
omnia ego hodie non tangam. Dicam de uno tantum genere
doctrinae , quo Eichstadius prae omnibus ita excellit ut
vel hoc solo gloriae huius academiae haud mediocriter con-
suluisse putandus sit; dicam enim de Eichstadio oratore. Qui
fit autem , ut, quum Eichstadium nomen pronuntiamus nobis
quasi animus flat latinus? Nempe hoc efficitur arte eius ora-
toria, quae non per dumeta ac vepres latinae linguae misere
perreptat frustisque poetarum ac scriptorum pueriliter inhians
farraginem et quasi saturam cogitationum dictorumque ita com-
ponit, ut scurrariam vestem non togam Romanorum cernere tibi
videare, sed naturali quadam pulchritudine assurgit argumen-
tisque, de quibus loquitur tam apte respondet, ut vestis humano
corpori. Sunt autem multi, qui hodie hanc eloquentiam latinam
aspernentur, qui intermortuae linguae voces, quum publice
audiuntur, inanes esse putent et quasi spectra antiquorum
heroum. Nae isti incredibiliter falluntur. Quamdiu enim vige-
bunt in Germania studia antiquitatis —- et vigebunt dum Ger-
mani Germanis similes esse manebimus, ad veterum Graecorum
Romanorumque exempla, tanquam ad clarissimos septentriones
nautae, cursum dirigentes: tamdiu apud nos non destituetur
honore suo eloquentia latina. Nam qui latine, pure, plane,
dilucide, ornate scribunt et loquuntur, ii magna cum cura
magnaque diligentia ita quasi se insinuasse dicendi sunt in ani-
mos Romanorum, ut cogitandi sentiendique ratio non paullum

