——336—

pone meridionalem 'murum Pnycis ita ut supra ipsum murum
in altum assurgeret firmioremque sedem a muro nanscisceretur,
alteram autem columellam eamque minorem, quam addidit
tamquam lineae meridiani necessariam et perpetuam custodem,
ad septentrionalem murum in ipsa Pnycis area. Positus igitur
in meridionali muro gnomon umbram in semicircularem Pnycis
planitiem vel aream reiciebat ita, ut cives vel longitudinem
vel brevitatem eius facile possent metiri secundum duodecim
partes diei, quarum primus inter Graecos disertam mentionem
fecit Herodotus (II, 109.). Parate igitur et, ut ita dicam,
naturali in Pnyce hemicyclio usus est Meto quum heliotropium
suum instituit. Hemicyclio enim iam inde a Chaldaeis in sola-
riis usus esse Graecos tradidit Vitruvius VIII, 9. L. Rossius
qui pro solo solario habuit Metonis heliotropium (das Theseion
p. XI. praef. et: die Pnyx und das Pelasgikon in Athen p. 4.)
de moenibus ipsis Athenarum cogitavit quibus imposita machina
esset, quod prorsus est incredibile vel si non scriptum esset
πρὸς τῷ τείχει τῷ ἐν τῇ Πυκνί. Ceterum Rossius in utro-
que libello solo Suidae usus est testimonio mutilato apud quem,
omissis proxime antecedentibus, invenitur πρὸ Πυ θοδώρο ι’
ἡλιοτρόπιον ἦν ἒν τῇ νῦν οὔσῃ ἐκκλησίᾳ πρὸς τῷ τείχει
τῷ ἓν τῇ Πυκνί, quod et ineptissimum est et in errorem in-
duxit Ι. Ι. Scaligerum quoque (de emendatione temporum p. 55.
ed. 1.). Haec quomodo vere intelligenda sint docemur a ple·
niore scholiasta Aristophanis, initio huius commentationis lau-
dato. Herodotus autem quum eodem loco instrumentum illud
quo mensura umbrae solis iam ante Metonis institutum a Grae-
cis captabatur, πόλον dicat esse vel γνώμονα,. altero vocabulo
‚ita usus est ut a radice πολεῖν verbi quod est τρέπειν (ver-
tere) derivandum esse videatur, quo indicentur umbrae vicissi-
tudines secundum variam solis sedem, altero autem ita, ut
originem ducat a noscendo umbrae mensuram. Simile insti-
tutum erat apud Lacedaemonios ab Anaximandro, ut fama erat
(Diog. L. II, 1. 3¹), confectum. ⁹

¹) Verba Diogenis sunt haec: εὗρε δὲ καὶ γνώμονα πρῶτος καὶ ἔστησεν
ἐπὶ τῶν σκιοθήρων ἐν Λακεδαίμονι, καθά φησι Φαβωρῖνος. Unde patet
τὰ σκιόθηρα, ut in minoribus solariis, quorum unum etiamnunc superest

