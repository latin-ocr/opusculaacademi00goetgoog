tesiana principia medicinam ex mechanicis fundamentis · con·
struere conatus est. Ac miro quodam casu factum est, ut huius
viri causa Ienam accederet Ioannes Ioachimus Winckelmannus‚
qui postea, quum studium artis medicae abiecisset, archaeo·
logiae conditor factus est immortalis. ¹) Ex Wedelii porro
disciplina apud nos prodiit vir indolis vere philosophicae Geor-
gius Ernestus Stahlius, novae theoriae medicae auctor, quam
Leibnitiana philosophia excitavit3 etiam chemiae, quae tum tem-
poris pars quaedam subiecta fuit medicinae, novum eumque, Δ
si ita dicere licet, idealem spiritum inhalavit, phlogistica theoria
inventa. Quae post Stahlium emerserunt medicae artis systemata,
Halleri et Brownii, Ienae non invenerunt sectatores suos praeter
Loderum, virum in omni medicina experientissimum3 alterum
vero eorum, Brovvnium, confutavit adeo Christianus Guilielmus
Hufelandius Thuringus, qui primus etiam inter medicos eam
disciplinam condidit, quam Franciscus Baco desideraverat⁷ ma-
crobioticen. Etiam Christianus Godofredus Grunerus nominan-
dus est, vir graece et latine doctus, qui in historiam medicatum
disciplinarum inquisivit.

Non miramur, neque Kantianam neque Fichtianam philoso-
phiam multum contulisse ad reformandam medicinam, sed is,
qui ex Fichtii disciplina prodiit, Schellingius , ascitis Spinozae
placitis novam eamque insignem apud nos excogitavit, quam
ipse dixit philosophiam naturalem. Haec radices egit in medica
arte minime contemnendas. Quam philosophiam deinde miro
acumine excoluit Okenius noster, sequentibus Oarolo Guilielmo
ex praeclara Starkia gente medica, lenensi, et Aemilio Huschkio,
Vimariensi, quorum mortem praematuram lugemus.

Videmus igitur medicos nostros, quanquam rerum expe-
rientia edoctos, nunquam non fuisse philosophiae curiosissimos,
quam si unquam aspernabantur medici, liberaliorem doctrinam
revolvent ad Aegyptiorum irrita conamina.

¹) Secutus sum Fernovium. Sed ipse non potui in matriculis Jenensibus anni
1741 reperire eius nomen: igitur autin gyratis inscriptis latuit, aut erravit Fernovius
quum legeret nomen Friderz’ci nescio cuius Wilhelmi Winckelmanni, N cosano-Varisci,
qui gratis inscriptius fuit d. 27 Mart. 1741. Gratis· etiam Halis inscriptus es
Winckelmannua V. O. Justi: Winckelmann in Deutschland p. 489.

 

