medicus egregius, ad Caesarem Ferdinandum Ι. missus est, ut
‚,privilegia“ sic dicta Academiae lenensis per decennium expe-
tita ederentur tandem. Quem elegia quadam propemptica ¹)
dimisit Stigelius (ad Schroeterum T. Ι. f. 357.). Postea Π Febr.
MDLVHI cum Ienae publice promulgarentur haec privilegia,
faustissime et non sine astutia quadam impetrata, Ienam ipsam
allocutus est Stigelius monens, ut tandem sua bona nosceret,
Idem publice oravit in ipsa inauguratione Vniversitatis dc cau-
sis quare constituantur academiae, postea pompam inaugurationis
in epistola ad Ioannem Marium Scaevolam, in cuius se notitiam
venisse dicit tempore comitiorum Ratisbonensium ‚ ²) uberius
exposuit. Ad sempiternam memoriam inaugurationis in cochlea
aedium Collegii affixus est titulus cum insignibus ducum Saxo-
niae et versibus Stigelii³) his:

Quum distracta suo bellisque obnoxia fato
Abductum gemeret Saxonis ora Ducem

Templaque lugerent, plantariaque addita templis,
Ingeniis tradunt quae bona vera scholae:

Ille, favens studiis et honestis artibus, absens
Hic dedit Aoniis otia grata choris.

Ornarunt decus hoc, soboles generosa parentis,
Tres fratres animis et pietate pares.

Christe tui coetus custos et maxime vindex
Da pacem studiis, ut celebrere, bonis.

Illorum haec surgens insignia cochlea monstrat,
Munificosque docet sumptibus esse Duces.

VII. Io. Stigelii obitus.

Inaugurationi et turbis Flacianis non diu superstes fuit
Stigelius. Vnum ex ultimo eius tempore commemorare mihi
liceat. Ienae docebat Anglus quidam Iohannes Aelmerus ‚ qui
per Iohannem Aurifabrum‚ ecclesiasticum Vimariensem‚ Iohanni
Friderico II. insinuaverat, Saxonicis Ernestinis ipsique Refor-
mationi multum profuturum esse, si Iohannes Guilielmus,
Iohannis Friderici frater, in matrimonium duceret Elisabetham‚

¹) Τ. Π. f. 213. ²) Adiecta descriptio est Nicol. Reusneri panegyr-i actus
doctor-ei iuris consultorum. lenae 1590. 4. 3) Τ. Ι. f. 396.

