-3—

Atque humeris cedens adpulsas excipit undas,
Et natat infusis, et tamen extat aquis,

Sic ego ceu pelagi spatioso in gurgite vectus
Obrutus insanis navigo tutus aquis,

Alas larga dabat vestis succincta natanti:
Mens memor exiles tollit ad astra manus:

Iam prope stagnantes cataractas raptus ad imum
Vergere cogebar massula parva vadum:

Prolis amans spectat lugubris in aggere mater,
Quodque potest, tremulo concipit ore preces:

Mox amens etiam dum se declinat in amnem,
Nititurvet mortem morte cavere mihi:

Vnus et is medio assiliens ex turbine vulgi

. Est ausus misero dexter adesse mihi:

Ille mihi tendens porrectam ex aggere dextram,
Ambiguam rexit voce manuque viam:

Et tandem adductum caelestis ab agmine turbae
Reddidit e mediis me tibi, mater, aquis.

Sit bene, sit fausto tibi, si modo vivis», ab alto
Ad tale haud humilis mens tibi venit opus.

Hoc factum esse Longisalissae indicatum ost in margine
editionis Stigelianorum poematum novissimae. Fincelius paullo
aliter rem narravit in oratione saepius laudata. „Recitabo‚ in-
quit, historiam memorabilem de insidiis diaboli, quibus puerum
vixdum trimum e medio tollere conatus est. Mater Stigelii, pia
et honesta matrona, quae nunc quoque superstes est, tum tem-
poris cum marito vivebat in oppido Thuringiae Saltza3 ibi quum
de more, in superstitiosa illa religione papistica‚ properaret ad
missae celebrationem ‚ quam perperam sacrificium nominabant
atque fulcrum ecclesiae, filiolum manu prehensum ad coenobium,
quod extra oppidum situm est , adducit. Pons ibi stratus erat,
in quo dum caespitat puer, praeceps in flumen delabitur, matre
propemodum exanimata propter consternationem, fuissetque puer
suffocatus in undis, nisi consul eius oppidi e vestigio sequens
ipse in undas descenderet puerumque -extraheret.“ Hactenus
Fincelius, qui paullo vehementius tibias inflare solet.

Porro ipsum audiamus Stigelium in eadem elegia sic
pergentem:

Iam mihi florescens annis maturior aetas
Liberior spatiis coeperat ire suis,

 

 

