ita favit Stigelio Elector, cui non ignotum erat ingenium poetae
(T. I. f. 3923 ipse enim Elector in epistola ad Vniv. Viteb.
sic dixit: „Weil uns denn vermeldet und angezeigt, dass ge-
nannter Stigel als ein poet eines sonderlichen vortrefflichen
ingenii und verstandes sey, so —- u. s. w.) , ut ei provinciam
quam expetisset, demandari iuberet, modo doctor et magister
philosophiae antea creatus esset. Habuit in hac re egregium
patronum Melanchthonem qui Stigelio reparavit favorem Pon-
tani,¹) poetae non amplius succensentis postquam carmen ab eo
acceperat Ξ) sibi inscriptum.

Anno igitur MDXLII quum adolescens viginti et septem
annorum in Academia Vitebergensi summos in philosophia
honores petisset, inter alios decem studiosos primas tulisse Sti·
gelium non mirum est. Paullo post in eadem universitate pro·
sessor creatus est latinae linguae annuumque salarium GL
aureorum (Gillden) accepit Ξ) ex fisco Academiae, quibus ipse
Elector quinquaginta quotannis addidit. Rebus domesticis sic
firmatis paullo post habita Spirae concilia Germanica A.
MDXLIIII mense Maio in matrimonium duxit Barbaram, Kuen-
holdi Vimariensis quaestoris (Rentmeister) filiam natam XVII
annos, Ξ) cuius quum amore captus esset elegiam scripsit de
Barbara Roseta, cuius initium est:

Hactenus effugi morosa Cupidinis arma.

Vimaria (quam Oenagoram dixit) iam antea egregie placuerat
Stigelio propter familiaritatem quae ei cuni Francisco Burcardo
intercedebat. Saepius apud hunc fuit in pago qui dicitur
Vimaria Superior, ubi praedium possidebat Franciscus;⁶) sae-
pius etiam vel in nemore Vimariensi Webicht (Acten dixit Sti-
gelus) et Tiburi (sic Tiefurtum dixit) carmina composuerat,⁶)
saepius hortos principum celebraverat. ⁷) Miserat igitur ad
patrem Barbarae, ut hunc sibi propitium redderent, B. Menne-
rum, praeceptorem suum et N. Kaestnerum, musicum Ioh. Fri-
·derici Electoris. ⁸) Postquam annuisset Kuenholdius invitati

¹) Corp. Res. IV. p. 751. ²) T. Ι. f. 435. Cf. T. Ι. f. 426 v, 3) Oorp.
Res. VI. p. 18. ⁴) v, Toxitae epithalamium Stigelii. Ξ) Τ. ΙΙ. f. 196.
⁶) T. Ι. f. 409 v. 411 v, ⁷) T. ΙΙ. f. 123. ⁸) Castnerum dicit Melanch·
thon C. R. V. p. 419. VI. p. 355.

