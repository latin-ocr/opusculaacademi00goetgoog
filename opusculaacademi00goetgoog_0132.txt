——116—

commilitonibus omnibus litterarum studiosis ita sunt actae 'de-
cedenti, ut pompam qua incedebamus publice , festaque quae
cuncti celebrabamus, aegre dignosset ab eis quibus mitem et
clementem proconsulem e finibus suis decedentem, prosequi
solebant provinciae Romanae. Adeo enim exsultabamus, ut
Eiehstadio , tanquam alteri Marcello , obeliscum exstrueremus
in foro , qui non hieroglyphis sed claris pellucidisque litteris
ardorem nostrum significaret.

In tanta omnium civium academicorum laetitia societas etiam
latina, cui praeerat Eichstadius, aliquid certe offerre constituit,
ut testimonium grati animi exhiberet. Fuit igitur nonnemo,
qui , a ceteris excitatus sodalibus , contrarius Orpheo , non ver-
sibus suis ac fidibus saxa lapidesque moveret, sed ipse omnem
lapidem moveret, ut aliquos certe versiculos procuderet. Sed
dum una laborat incude metrica, tantam debilitatem et linguae
et cogitationum monstravit, ut, quum nuper forte denuo con-
spiceret =carmina sua gratulatoria, non multum abesset, quin
se ipse rideret. Non· risit Eichstadius, sed, qua est humani-
tate, etiam balbutientium *tulit gratulationes. Non quaeretis,
auditores, quis fuerit ille terrae filius, horridulus Orpheus, qui
canere conatus est, antequam rostrum occalluisset: sed si quae-
ritis, non frustrabor exspectationem vestram: hic, hic fuit quem
videtis. —- Hoc est autem illud omen quod initio commemoravi.
Nam quem olim virum laudavi adolescens, eum quum senex a
me viro laudandus esset, nolui quasi deseruisse videri. Nemo
enim facile resistet gratiae quum officium et fides postulabit. --
Alteram causam in eo inveniebam quod nescio quam iucundi-
tatem mihi inde creari existimabam, quod, cuius ego olim fuis-
sem auditor, is hodie meus auditor esse senatus consulto quasi
cogeretur.

Habetis igitur, auditores, quod me impulit, ut patribus
conscriptis obtemperarem , gratulationem publicam iubentibus.
Atque est sane quod hunc diem gratuletur academia. Vel
obiter enim considerantibus nobis quid per dimidium hoc sae-
culum, ex quo Marci Valerii Corvi similis qui in praetexta
hostem trucidavit, paene puer praetextatus laurum comme-
ruit magistri , litteris profuerit Eichstadius , incredibilis quae·
dam doctrinae copia et varietas obversatur oculis , quae satis

 

