DE ERICAPAEO ORPHICORVM NVMINE.

Constat religionem Graecorum more maiorum publice san.
citam a sacerdotibusque conservatam , qualem ex antiquissimis
fontibus Homeri et Hesiodi cognovimus, paullatim immutatam
reformatam correctam fuisse initiis sic dictis latine, mysteriiS,
si graece dicimus, quae colebantur in occulto, (ut verbo edicti
de romanis ,Bacchanalibus utamur), ne ipsa universa religio
conturbaretur, si qua inessent initiis, quae huic contradicere
viderentur. Haec autem mysteria inprimis duos locos antiquae
religionis ad rationem revocare studebant, cosmogoniam cum
imperio deorum et conditionem animarum humanarum post
mortem apud inferos3 in altero enim loco parum videbatur
tributum esse rerum naturae, quum dii antiquae religionis
magis essent principia mentis humanae quam naturae ipsiuS,
in altero autem dignitatem naturae humanae prorsus debilita-
tam esse, prostratamque adeo, quod Homeri aetas haberet qui-
dem quandam animae immortalitatem sed eam quam nemo

paullo cultior desideraret propter ademptam viventibus spem '

meliorem moriendi. Quae enim est conditio inferorum apud
Homerum? Nil nisi imaginum umbrarumque vitae olim in
superiore terrae loco actae. Hinc intelligitur cur inde a Pan-
dorae fabula tradita tam humiliter de spe, virtute illa chri-
stiana ‚ senserint cum antiqui Graeci ¹) in universum ‚ utpote
quae homines vana quadam pascat fiducia nihilque conferat

¹») V. animadvers. n. ad Hes. Op. 94. Aliter sensit Theognis El. v. 1135 sq.
Bekk. Hanc contrariam sententiam etiam Goethius Achilleide diis homericis
subdidit egregiis verbis p. 281.

