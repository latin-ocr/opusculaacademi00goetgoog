„ff 7 -s

Gotha mihi testis studii et puerilis alumna
Ingenii dulci fovit amica sinu,

Gotha mihi patria est flavis uberrima campis,
Quae vetus a Gothis incluta nomen habet,

Ingeniis felix, his si fortuna faveret,
Hei mihi nunc animos Martis ad arma parat.

Illic et repsi puer et puerilia vixi
Otia quae curis et gravitate carent,

Illinc, quum facerem primo rude carmen amore
Et loquerer doctis verba probata choris,

Vt caperem ingenii studio non simplice cultum
Mittor ad Albiacae docta theatra scholae.

Gotlnae usus est disciplina egregia Basilii Mouneri, primi'
Gymnasii Gothani rectoris, qui postea Ienam vocatus est ad
iurisprudentiam publice docendam. Ad hunc pertinet Eleg. III,
35, ¹) quam scripsit Stigelius quum Vitebergae studiis incumberet,
ex qua hos versiculos apponere iuvabit:

Qui mihi iam primis fueras praeceptor ab aunis,
Prima tuae fidei eredita cura fui.

Quam familiariter postea Ienae cum eo vixerit testantur hi
versus ε ²)

Musarum Basili decus piarum,

Interpres dubii diserte iuris,

si curru poteris tuo vacare,

Dum me zythificam vehens ad Orlam

Deportat, rogo te mihi aurigandi

Fiat pace tua favens potestas.

Quodsi tu addideris preces, redibo

Integro curru, tibi gratiarum

Ingentes referens agensque montes.

Id recte ut fieri queat, precemur:

Is nos incolumes regat redemptae
Qui nos hinc vehit in thronum salutis.

Adhuc puer in notitiam venit Conradi Mutiani (Mudt) Rufi,
ex cuius disciplina, tanquam ex equo troiano, multi prodierunt
viri principes. Is Homburgi in Hassia natus, Friderici Sapien-
tis amicus, postea canonicus fuit Gothanus, laudatissimus sui
temporis iurisconsultus et philosophus, qui Bononiae Socinum,
Vincentium Paleotum, Philippum Beroaldum et Antonium

¹) T. 11. f. 201 v, ²) A. 1557. Τ. 1. f. 428 V.

