*78*

deliberatione in causis vitae gravissimis. Et illud etiam —vitu-
pero quod, quum in Politicis de una religione in civitate tuenda
dissereret urendique ac secandi, ut ipse dicebat, potestatem in
errones et turbatores provocaret, plane dissimulavit quod antea
ipse in hac causa peccaverat.

Post Lipsium longo intervallo secuti sunt Ioh. Andreas
Damius, hebraice doctissimus, Iohannes Andreas Bosius, histo-
riae et antiquitatum gnarissimus, Ioh. Immanuel Walchius , qui
cum dignitate praefuit societati latinae lenensi, quae mortua est ⁴
tandem cum Eichstadio. Iam vero commemorandus est Chri-
stianus Godofredus Schuetzius, qui, inprimis Aeschylo edito
clarus, postea actorum diurnorum litterariorum institutione Ienae
amplum aperuit campum, quo criticae artis peritissimus quisque,
in quibus ctiam Goethius‚ Schillerus et Humboldtii multique
alii egregii viri, novam eamque universae Germaniae utilissimam
ad verum investigandum materiam explicaverunt. Primus fuit
Schuetzius philologus, qui Kantianam philosophiam primo sta-
tim ephemeridum anno Germanis explanaret commendaretque.
Quam bene etiam latine posset de argumentis philosophis dis-
putari, demonstravit Leibnitianae philosophiae cum Kantiana
comparatione et Kantianae de spatio et tempore doctrinae ex-
planatione. Post Schuetzium secuti sunt Abrahamus Eichstadius
et Ferdinandus Handius, Saxones, quorum ille, quem Godofr.
Hermannus dixerat latini sermonis elegantiae imitatorem egre-
gium, post Schuetzii discessum nova diurna litteraria ita insti·
tuit, ut, quis Iuppiter esset quis Amphitruo , multi nescirent et
Schuetzium Eichstadiumque fere Menaechmos esse litteratos re-
liqui crederent. Quae diurna deinde Handius‚ vir variae copio-
saeque eruditionis, senio Eichstadii propemodum confecta, quasi
e morte exsuscitata alacriter enutrivit donec mutato temporum
ingeni0, quod universalem litterarum atque encyclopaedicam
communionem respuere nunc videtur atque aversari, dum sin-
gularum rerum cognitionis accuratissimae curiosum est, cum ce-
teris fere omnibus Germaniae diurnis universalibus denuo ex-
spiraverunt, tum demum ab inferis quasi revocanda, quum ad
philosophiam saeculum se receperit, omnium disciplinarum ma-
tricem. Inter philologos nostros honorificentissime denique
nominandus erit Carolus Reisigius Thuringus, vir egregiae in-

 

