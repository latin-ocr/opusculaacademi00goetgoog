—220--

erga fratrem consanguineum , postquam Ismene soror auxilium ·
recusaverat. Haec est causa versus 905 Boeckh. Sentit enim
ita: „Mulieri sane tale quid omnino non audendum fuit contra
leges civitatis, nisi mores maiorum (Buzygis) ¹) pietatis et familiae
id iussissent, quae omnibus aliis legibus anteponendae sunt.
(Cf. v. s. 48. ἀλλ’ οὐδὲν αὐτῷ τῶν ἐμῶν μ’ εἵργειν μέτα.)
Et certe non facile ausa fuissem , si mater fuissem filiumque
amisissem (poteram enim hoc pietatis officium marito relinquere,
ad eum enim, ut virum et fortioris sexus hominem, proprie ex
lege ἀγχιστείας hoc officium pertinuit) neque facile ita fecissem
marito orbata (poteram enim hoc pietatis officium vel filiis relin-
‘ quere vel parentibus vel omnino agnatis mariti ad quos proxime
id officium pertinebat). Nunc autem quum, mortuis parentibus
(ad quos hoc pietatis officium proprie pertinuisset), sola relicta
sim , mihi quanquam mulieri necessario* sepeliendus fuit frater,
quod praeter me nemo est, qui eum sepultura condat.“ Quae
ego in hac argumentatione parentheseos signis seclusi a ceteris,
facile et quasi necessario a nobis supplentur e versu 876 recte
scripto , in quo totius argumentationis vis continetur, facilius
etiam ab ipsis Atheniensibus poterant suppleri (vel potius
sponte ab eis intelligebantur), apud quos antiquissimum et
sanctissimum offfcium mortuos 'humandi ad praa-imos genere
pertinebat ²). Tamen in his ipsis supplementis causam invenio,
cur mutanda haec esse censuerit nescio quis, qui argumenta
ipsa ab Antigona singillatim prolatum iri exspectaverat. Qua
re commotus ex Herodoti verbis, quae similia Sophocleae ora·
tionis esse visa sunt , totum locum qui sibi videbatur mancus
esse, supplevit ipse et emendavit scilicet ita ut legimus iu
libris. Verba enim Herodoti sic habent: ὦ βασιλεῦ, ἀνὴρ μέν
μοι ἂν ἄλλος γένοιτο, εἰ δαίμων ἐθέλοι, καὶ τέκνα ἄλλα, εἰ

 

¹) cf. Lysias epitaph. p. 191 et iudicium post pugnam Argiuus. ¹) Cic.
Legg. 11, 25. Nam et Athenis iam ille mos, a Cecrope aiunt, permansit, ocius
terra humandi: quam quum proximi iniicerent rel. cf. Klenze: Das Familien-
recht p.159 sq. Hoc officium Solonis deinde legibus magis circumscriptum est
propter mulieres. V. Demosth. c. Macart. p. 1071.. Becker, Charicles ΙΙ.
p. 181. Ipsam autem antiquissimam Atheniensium legem (vel morem maiorum)
de humandis mortuis' a proximis in auimo habet Antigona quum dicit ιοιῷδε
μέντοι σ’ ἐκπροτιμήσασ’ ἐγὼ νόμῳ Κρέοντι ταῦτ’ ἔδοξ’ ἁμαρτάνειν.

 

