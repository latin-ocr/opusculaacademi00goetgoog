——100—

culum, quale hodie, cum principe defuncto, sepulchro condi·
mus, reverti aliquando voluerint.

Ipsi statim natales principis nostri quasi auspicato hoc
alimonium testantur. Nam recens natum filium Caroli Augusti,
conditoris huius saeculi, periculoso augustae matris partu adeo
fractum, ut morti videretur propior esse quam vitae, Herderi
uxoris infatigabilis et paene nutricia cura, insperato a limine
mortis revocavit. Quem deinceps Herderus ipse, verae huma·

nitatis altor liberalisque religionis assertor, sancto religionis - ’

nostrae ritu Christianis adscripsit. Qua occasione concionem
habuit, quam his ipsis diebus magna cum animi commotione
relegimus. Nam 'quod tum a summo deo precatus est Her-
derus, veridicus interpres dei, populique germanici sacerdos
integerrimus, id evenisse sane, hodie ipsi testamur ante sere-
nissimi principis‘ rogum, qui tam fucatam adulationem quam
humilem mendacitatem respuere iubet cordata pectora.

Ο bone deuS, inquit, novitium hunc surculum stirpis nobi·
lissimae‚ probissimae, integerrimae, ita Tu velis tueri, ut tam
flores emittat pulcherrimos quam fructus immortales proferat!
Tu enim voluisti, ut in sinu nasceretur familiae, gloria insignis
atavorum, quae de libertate mentis humanae, de Germania,
de fortuna patriae immortaliter peraeque meruit. Haec enim
Saxonica gens libertatem nunquam compressit, nunquam in se
admisit scelus vel cupiditatis alienae possessionis, et, quum eo
perventum esset rerum decursu, ut optima iustissimaque caderet
causa, non pro suis commodis sed pro religione, pro libertate,
pro veritate fortiter occubuisse dicenda est. 'Pu igitur, o lucis
veraeque libertatis pater, fac, ut huic principi iuventutis ali·
quando ne ea desint, quae patres eius meruerunt, fides et amor
populi, fac, ut animus Friderici Sapientis , Ioannis Friderici
Magnanimi et Bernhardi eum dirigat, fac ut patris Caroli
Augusti fortissimus amor veritatis , ut vere aurea modestia
matris eius, Carolinae Ludovicae, in eo ne exstinguantur sed
laetius adeo reviviscant!

Quam Herderi precationem atque exspectationem non frau-
dasse CAROLUM FRIDERIOUM, piique simul ac religiosi
animi egregiaeque modestiae laudem sibi parasse iam ea' com-
probaverunt sollemnia , quibus, Herdero praesente, fidem

