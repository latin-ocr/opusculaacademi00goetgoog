—154——-

facta ne videret, vitam reliquerit. Horum quid est quod Alle-
dio ¹) probare possimus?“

Quanquam igitur Cicero bene sentiret in hoc tramite se
incessurum per ignes suppositos cineri dolose, propter C. Cae-
sarem, quem non potuit non quodammodo vituperare dum
Catonem laudaret, non tamen a se impetrare potuit, ut hanc
occasionem praetermitteret populi animos quodammodo sibi
reconciliandi postquam exilium expertus erat. Scripsit igitur
strenue laudem M. Catomk, si recte titulum refert A. Gellius

⁴ (XIII, 19), quanquam postea dixit eundem Ciceronis librum

scriptum esse de vita laudibusque Catonis.

Ipse tamen Cicero (ad Att. XII, 40) laudationem dixit
Catonis, morem Romanorum secutus, qui laudationibus mortuo·
rum inprimis delectabantur (Cic. Brut. 16); quod plane respondet
tam Plutarchi λόγῳ ἐγκωμίῳ Κάτωνος (Cic. 30) quam ei lau-
dationi quam Porciae, Catonis sorori, scriptam secundisque
curis expolitam Attico (ad Att. XIII, 37. 48) miserat. Plerum-
que tamen postea liber dictus est Calo, non addito laudationis
vocabule, ut est apud Plutarchum (Cic. 30), Macrobium (Sat.
VI, 2. 33) et apud scholiastam Iuvenalis (VI, 338). Hic tamen
si dicit dialoyum fuisse Ciceronis Catonem non eam fidem me- ἱ
retur quam ei tribuit C. ‘A. F. Bruecknerus (vit. Cic. p. 634).
Cicero enim quasi postliminio parentare voluit Catoni, quod
dialogi formam prorsus excludit. Excludit etiam id quod Cre-
mutius Cordus apud Tacitum (Annal. IV, 34) dixisse fertur
quum causam suam ageret in senatu coram Tiberio: „Marci‚
inquit, Ciceronis libr0, quo Catonem coelo aequavit‚· quid aliud
dictator Caesar, quam rescripta oratione velut apud iudices
respondit?“ Merito igitur suspicari licebit scholiastem con-
fudisse Ciceronis Catonem maiorem cum minore, quod accidit

¹) Idem commemoratur ad Att. XII, 23 et 283 ubi scribitur etiam Aledius.
Apud Iuvenalem V, 118. (ubi scholiasta dicit Alledium fuisse hominem quen·
dam gulosum) praeter Alledius in libris est Aledius, Audias, Atidium Nemo
tamen, quum hoc nomen romanum non inveniatur, praeterea quod apud Momm·
senum Inscr. Neap. legit-ur Allidius quidam, quis esset Alledius apud Ciceronem
. recte potuit indicare, sed certum videtur esse hic nescio quem hominem deli-
catioris ingenii dici ψευδωνύμως. Nam ita convenerat inter Ciceronem et
Atticum, ut fictis nominibus notarent eos a quibus discreparent.

 

