——14--

In eo conventu, qui habitus est A. MDXXXVII mens. Febr„
cum Francisco Burcardo interfuit etiam Stigelius‚ quem magno—
pere diligebat Franciscus. Secum duxit Stigelium ‚ quod mos
tunc erat poetas ad comitia, tanquam ad ludos Olympicos,
accire. Postea hortatus est poetam ut res, quae Smalcaldiae
gestae essent, carmine describeret. Quod ille strenue executus
est, ¹) postquam alio carmine 2) et eo quidem egregie, nomine
Germaniae christianae, Mantuanum concilium ³) Iohanni Fride-
rico dissuaserat. Ac Smalcaldiae tum forte etiam aderat H. ’
Eobanus Hessus , in cuius notitiam tum primum venisse Stige·
lium dixit Ι. Camerarius. ⁴) Erravisse Camerarium elucet ex
iis quae paullo antea diximus3 magis id etiam apparet ex elegia
quam in ipso conventu Smalcaldico ad Eobanum scripsit Stige-
lius. 5) Inveniuntur ibi hi versiculi:

Totam sollicito peragravi Chalcida 6) gressu,
De te qui posset dicere nemo fuit.
Ignotum miror te hac urbe latere poetam,
Quem novit nitidi solis utrumque latus.
At dum te quaem, tua dum vestigia lustro
Esse aulae misero captus amore potes?
Auratosque inter proceres convivia ducis
Fallis et acceptis tempora longa iocis?

Stigelium viginti duorum annorum ’ adolescent-em sic scri—
bere potuisse ad Eobanum, gravissimum virum, Germanorum
. poetarum caput, nisi iam antea familiaris eius fuisset, quis cre-
dat ⁴? Addere hic libet quod I. Camerarius de amore Eobani
erga Stigelium dixit (Vit. Eob. 28): „et statim incredibili
amore complexus (Stigelium) neque obscure neque falso vati-
cinatus est, quam ille facultatem latini carminis consecuturus

esset.“

Nunc Responsionem Hessi inveni in Germania Aegidii
Periandri p. 569:

¹) T. Ι. f. 286 v, ἰ Τ. 1. f. 296. ⁸) V. de hoc concilio L.Rankium
Deutsche Gesch. im Zeitalter der Res. IV. p. 92. ⁴) Vita Eob. c. 28. Hunc
sequitur Lotichius Bibl. poet. 111, 58. ⁵) T. ΙΙ. f. 240 ν. ⁶) Chalcidem
Smalcaldiam dixit P. Melanchthon. v. Camer. vit. Eob. 28.

 

