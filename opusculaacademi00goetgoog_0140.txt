--- 124 -—

inepte explicari potuisse a mythologis quibusdam, qui Neoplato-
nismo magis sunt initiati quam antiquis litteris Graecorum. Etiam
mysteria illa, si qua vere sunt Graeca, quibus a Polytheismo
ad Pantheismum ascendere studuit antiquitas, ab omni dogma·
tica disciplina ita prorsus abfuere , nihil ut in iis experirentur
epoptae , nisi spectacula quaedam, quae de conditione anima-
rum post mortem aliquam in spectantibus notitiam excitarent:
id quod optime a Lobeckio demonstratum est. - Venio nunc
ad. practicam, quam dixi, antiquorum populorum vitam, in qua
tantum antecellunt Romani Graecis, quantum hi quidem Ro-
manos superant artibus , litteris et religione. Nam sive incor-
ruptas romanae reipublicae mores, a censoribus strenue rectos,
contemplamini, sive familiarum internam conditionem, in qui-
bus patria potestas eam ab causam dominata esse videtur, ut,
quibus post vivendum esset in libera republica, antea strenuo
obsequio praestito, se dignos esse libertate demonstrarent, sive
igitur mores sive familiarum conditionem spectaveritis , longe
a Graecorum levitate distat Romanorum nobile ingenium. Sed
si vel maxime utroque loco Romani praestant GraeciS, longe
magis hos superant politicae vitae gravitate, perpetua constantia
roborata. Nam Graecos aut polyporum instar adhaerescere
videas ei reipublicae formae, ad quam sunt quasi tempestate

delati, ut Dorienses , aut repentino quodam, quasi vento, im· ’

petu animi incitatos cuncta rerum publicarum genera pererrare
dicas , quum sensim potius diluere aliquem statum reipublicae
quam repente praecidere debuissent: quod fecerunt Iones. Longe
alio in genere laudis politicae excelluit antiqua Roma, et for-
sitan mirabile auditu esse videatur quod dicturus sum, sed
certe id dicam quod sentio: videntur enim cives romani soli
omnium populorum id assecuti esse, ut libertatem nunquam
dimitterent ex manibus et, licet repressi aliquando ad tempuS,
pari tamen atque gravissimo gradu ad optimam conditionem
vivendi tenderent, nec dominatui cervicem prius subiicerent,
quam aetate paene confecti et amissis aut proeliis aut pro-
scriptionibus omnibus eis qui frenare dominatum potuissent.

Iam si dicat quispiam artibus minus valuisse, Romanos, nae .

ille ars quid sit non satis perspexisse videtur. Summa enim
est ars et graviter et fortiter et viriliter vivere, quod sic fece-

