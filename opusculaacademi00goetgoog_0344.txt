--- 322 ---

nimis bene conservata erant. V. eius: Travels in Northern
Greeee. Vol. 111, p. 245.

Clarkius et Leakius recte intellexisse videntur, fuisse hoc
aedificium quasi propylaea alicuius sori. Quanquam non pro
propylaeis fori habendum, sed pro ipsa eius porta, quemad-
modum etiam apud antiquiores Graecos fororum erant portae
(v. Thucyd. IV, 111.). Hoc autem foro sine dubio ipse Cassan-
der novam urbem, postea metropolin dictam, exornari iussit
in medio eius, prosus simili modo atque Athenis novum forum,
’ cuius etiamnunc porta reliqua est, Minervae archegetidi sacrata3
neque absimiles sunt parietinae romani fori quod dicitur Nervae
vel transitorium. V. A. Becker: Topographie von Rom p. 375:
„Wenn man von den Saulen des Mars Ultor kommend —— sich
links in die Via Alessandrina wendet‚ so kommt man sehr
bald an zwei tiefverschfittete korinthische Saulen⁷
deren mit sehr verstflmmelten Reliefs verziertes
Gebalk eine Attike tragt.“ Fuit igitur Forum Cassandri
quadrilaterum, cuius praecipui introitus erant intercolumnia
columnarum Corinthiarum (non striatarum, sed cum basibus
altioribus), quanquam aliquanto plures olim fuisse columnas
quam quinque comprobatur fragmento inscriptionis in epistylio,
quod, nisi olim fuisset multo longius, sententia prorsus careret.
Sed de ea inscriptione postea dicemus.

Ipsae figurae caelatae humanam magnitudinem non ex-
cedentes quam habeant significationem tum demum poteris
recte intelligere, si mythos Macedonum ‚ inprimis Thessaloni-
ceae urbis, in memoriam tibi revocaveris. ·

Ac primum quidem animadvertendum est Macedoniam anti-
quis temporibus dictam fuisse Emathiam (Homer. Il. XIV, 225.
Steph. Byz.) olimque etiam a Phrygibus habitatam, quos Brygas
dixere Macedones. Postea hi Phryges in Asiam migraverunt;
sed fama erat post Troiam eversam Aeneam Phrygem redisse
in Macedoniam ibique condidisse Aeneam a se ipso nuncupa-
tam patremque Anchisem ibi sepeliisse. (Steph. Byz. Άῖνεια).
Ea ipsa erat Aenea cuius incolas Cassander cum Therma olim
dicta consociavit (συνῴκισε), quanquam ne postea quidem in-
colis prorsus destitutum oppidum esset Aeneaeque conditoris
memoriam conservaret. V. Liv. XL, 4. Proficzlvcuntur ab

