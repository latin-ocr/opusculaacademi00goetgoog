-69-..-

quidem dignissimum esse videtur et milite Christi et viro forti,
Eo enim apparet , vel „citam mortem“ quam Horatius dixit,
lubentissime subiturum fuisse Victorinum, si causa postulasset
evangelii. Atque hac fortitudine huius professoris inprimis
factum est, ut principes Ernestiae gentis ab Iohanne Friderico
Secundo inde ad hoc tempus liberaliter desisterent a coercenda
theologia evangelica. Nam si postea aliquandiu in ordinem
coacta est Concordiae formula excogitata, non tam ad nostros
principes hoc pertinet quam ad Electorem Augustum domina-
tionis cupidissimum3 ac, si quando sub falso pietatis et ortho-
doxiae nomine rursus obscurabitur theologia, releganda erit ab
universitatibus et occultanda in umbra seminariorum , donec a
studiis humanitatis denuo in lucem restituatur, ut factum est
hoc ipso saeculo, de quo dicimus.

Post Victorinum e theologis Ienensibus nominandus erit
Ich. Gerhardus Quedlinburgensis , magnus illius temporis theo·
logus, qui, Victorino longe doctior, tamen ab hoc ingenii ardore
ac fervore aetatis superabatur. Gerhardus enim, Iohannis Arn-
dii amicus, Philippi Speneri praecursor , vera i. e. actuosa pie-
tate miraque morum mansuetudine excellens, Lutheri doctrinam,
quam amplectebatur unice, tam docte simulque tam clementer
excoluit et in ordinem redegit, ut longe abesset a Flaciana
contumacia, neque condemnaret quenquam, ne Calixtum qui-
dem, qui aliter sentiret. Primus hic fuit etiam , qui universam
doctrinam evangelicam methodo certa comprehenderet. Prae-
terea insignis est vir egregius incredibili erga Ienam suam
amore ac fide, a qua discedere noluit, quanquam quinquies et
vicies ab aliis principibus avocatus. Suam dixi Ienam noluisse
relinquere Gerhardum, et dixi verissime. Hic enim theologus
fuit, qui academiae nostrae fundamenta roboris iaceret firmissima,
expetitis a principibus nostris , apud quos auctoritate valuit
plurimum, duobus praediis, Apolda atque Remda, quibus etiam-
nunc utimur tanquam sorte quadam perpetua.

Sequitur Iohannes Musaeus Schwarzburgicus‚ qui, quum ab
Aristotelis philosophia, quam ab initio tractaverat, ad theolo-
giam se convertisset, hanc aristotelia methodo sustentandam esse
putavit. Inde, quum eius theologia videretur quasi philoso-
phari, a Vitebergensium Flacio ‚ immo vero Conrado Marbur-

