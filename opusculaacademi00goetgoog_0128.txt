‘Qfflssfi-i-t-n. ffl-in ‘- *Qfflfflsssnm-ffl——w-m

-3⁷ ⁴⁴..·.‘}·-: ...'..·- ι’* Ηέἱῆῧῖ .1ἱι““ ι '‘-T-Q. -ὲὶ-ἐῖἱ

-112--

Deinde hec assecuta est respublica nostra, ut· auspicato nunc
omnia fiant quae ab ea peraguntur. Nam violenter destructo
a Gallis imperio Romano Germanico, quo- auctore nostra etiam
academia olim condita est per Iohannem Fridericum martyrem,
fracta esse videbatur et fere mortua antiqua illa auctoritas.
Renovata est igitur atque instaurata rite creando Saxonum
principe, auctoritatis Caesareae quasi legitimo herede. Tertium
et ia quidem longe maximum emolumentum quod inde ad nos
redundavit in eo consistit, quod 'aucta est cura principum
Ernestiorum, quia nunc quidem semper eo Rectore utimur (sit
ille Vimariensis, sit Meiningensis, sit Gothanus, sit Altenbur·
gensis), cui res nostrae vere curae cordique esse possunt ac
debent, tam propter vicinitatem sedis principum quam propter
innatum amorem, quo tetrarchae Ernestini omnes suam uni·
versitatem liberaliter amplectuntur, quum Germanico Imperatori
immunitates nostrae paene invito olim extortae essent propter
reformationem :fidei Christianae, quam sinceram semper pro-
pagare nostrae universitati iniunctum erat officium sanctissimum.
Ex hac autem summa principum nostrorum communi et quasi
consummata cura quartum tandem emersit quod novissimo tem-
pore a tetrarchis Saxonicis in nostram universitatem collatum
est. Demandata enim ab eis est haec cura, ut eo enixius
opitulari nobis possit, curatori, qui recte sic dicitur a curando.
Iam enim utimur vero curatore Vniversitatis, qui antea legatus
tantum erat principum nostrorum, iniquis temporibus et gliscente

'suspicione olim ad nos missus. Tali autem curatore nostra

universitas ne poterit quidem carere. Quis enim, praeter hunc,
veram concordiam inter tetrarchas nostros et magistros ipsos
recte potest alere? Quis varia principum studia ad unum
finem dirigere, quis, nisi praesens sit ipse et· nobiscum vivat,
quid quaeque polleat disciplina, quam profitemur, quid cuique
desit, nisi testis sit oculatus, perspicere potest? Talem igitur
curatorem, (quem si cor esse dixere huius reipublicae, reddens
in omnes corporis nostri partes hunc, quo vivimus vigemusque,
divisum pariter in omnes venas sanguinem, vestro consensu hoc
dixisse videbor) talem igitur virum candidissimum ac iustissi-
mum, quem iure diligimus et veneramur, -nos iam nactos esse
vehementer gaudemus et ingenue gloriamur.

