COMMENTATIO DE BACIDE FATILOQVO.

Constat divinationis tria fuisse genera apud Graecos, ora·
culorum, vatum fatiloquorum. Quorum ea, quae primo loco dixi,
publice erant instituta , quum vates et fatiloqui privatim arte
sua uterentur. A vatibus vero, seu μάντεσι, qui ex signis qui-
busdam animalium inprimis avium, ex sacrificiorum eventibus,
ex portentis ostentisque, sero etiam ex siderum traiectionibus,
secundum artis suae leges futura praesagiebant de certa re
sciscitantibus, longe differebant fatiloqui , seu χρησμολόγοι
(χρησμῳδούς dicit Plato Theag. p. 124. HSt.), quorum divinatio
sola rationis coniectura vel animi quadam concitatione contine-
batur. Hi enim sententiis suis non ‚repondere solebant eis, qui
. de ·re certa percontati essent, sed libero arbitrio usi verbis
scriptis in universum eventura quaedam praenunciabant, ex
anteactis quasi consequentia secundum ordinem seriemque cau-
sarum inter se nexarum, rebus hominibus temporibus et locis
tam obscure indicatis , ut praedicta, quanquam ultro citroque
torsa, non intelligerentur ¹) nisi ab iis qui haec vaticinia ad rem
certam sero applicarent. Invenerunt igitur haec vaticinia ut
oracula interpretes vel exegetas suos, inter quos excelluit Lampo,
de quo v. Berqlc: de rell. com. att. p. 49. Sed oraculorum
et vatum genus nunc prorsus mittimus , de uno ex fatiloquis,

ι) Facetum est quod Raphael Fregosus Ictus haud ignobilis de simili ob·
scuritate Paulli Icti celeberrimi conquestus esse dicitur: Iste maledictus Paullus
semper ita obscure loquitur, ut vix possit intelligi, quem ego si haberem in
manibus per capillos interrogarem. V. Hamanni, item integumentorum amau·
tissimi, qui se ipse dixit Magum Septem Trionum‚ Scripta Τ. 11. p. 170. ed. Both.

 

