nostrorum iuvenum, quis est qui neget? Tamen hoc institutum
desuetudine apud nos abrogatum prorsus fuisset, nisi munificentia
Iosephi Ducis Altenburgensis Serenissimi academiaeque nostrae
,studiosissimi unam certe quaestionem de naturali historia Vobis
proponendam conservasset. Quod exemplum egregie imitati sunt
privati quidam viri, quorum nomina me reticere iubet ipsa eorum
modestia. Novum autem rerum ordinem iam nunc instituit
GAROLVS FRIDERIGVS. Iussit enim Serenissimus Princeps,
ut proxime initia novae commissionis litterariae capiantur in
memoriam huius diei. Vobis igitur propediem novae proponen-
tur quaestiones, quibus de praemio Vobis certandum erit. Quo
instituto instaurato · magnam ad universitatem nostram redun-
daturam esse utilitatem quanto certius scio, tanto maiore gaudio
hodie perfundor, quum nuncium a Viro integerrimo academiaeque
amantissime, cui summa huius universitatis cura demandata est,
acceptum, ad Vos, commilitones Humanissimi, nunc perferO.
Videtis igitur pietatem erga academiam non modo non
exuisse CAROLVM FRIDERICVM sed egregie his ipsis diebus
etiam confirmasse. Eandem tamen pietatem et verecundiam,
qua ipse conspicuus est optimus princeps, etiam ab aliis inprimis
a iuventute exspectare solet, Spartanorum exemplum omnibus
putans sequendum esse, apud quos moribus antiquis, non legibus,
tradita erat quaedam reverentia et observantia, ab iunioribus
praestanda senioribus. Non inutile erit in memioram vestram
revocare factum aliquod memorabile, quod scriptores antiqui
retulerunt. Athenis senex quidam, qui ludos „in theatro specta-
tum venerat, quum eum e civibus nemo sessum recepisset, tan-
dem ad Lacedaemonios quosdam iuvenes pervenit, qui forte
aderant. Qui, hominis aetate moti statim eum assurgendi officio
venerati sunt sedemque ei suam cesserunt. Quod ubi populus
Atheniensis conspexit maximo plausu alienae urbis pietatem
comprobavit. Tradunt unum ex Lacedaemoniis tum dixisse:
Ergo Athenienses, quid sit rectum, sciunt, sed id facere negligunt.
Simile est id quod de principe nostro Vobis narrabO, cuiusque
testem oculatum habeo virum optimae fidei eumque praesentem,
et, si lenem oris rictum labiorumque ductum Vobis excitavero,
omnem, si qua est, huius rei invidiam, quam non metuo, in me
recipiam. Praeceptor quidam huius oppidi discipulos suos secum

