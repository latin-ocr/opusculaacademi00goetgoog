——84—

atque e Sicilia reversis, Neapolim nuncius afferretur mortui
Caroli Augusti — bene memini hoc factum esse in villa regia
quum et loci amoenitate et maris magnificentia exsultaremus
laetissimi -— adeo perculsi sumus moerore et tristitia, ut ulterius
progredi diutiusque extra patrios fines morari, paene nos fasti-
diret. Tristes igitur discessimus in patriam, ipsam funesto casu
tristissimam. In tanto omnium moerore, Carolo Augusto succes-
sit CAROLVS FRIDERICVS , non tantum in regenda patria
civitate, sed etiam in gubernanda Vniversitate. Quam sit autem ’
difficile, ne dicam lubricum, magno viro succedere, non opus
est uberius exponere, nemoque sensit melius quam ipse mo-
destissimus princeps , quem nunc veneramur. Carolus enim
Augustus non solum bello clarus erat — ter enim contra Fran·
cogallos, communes Germaniae hostes, fortiter et non sine gloria
pugnaverat in Borussorum exercitu, cui inde a pueritia addictus
fuit, quasi animo praesagiret, id quod verissimum est, alis
aquilae Borussicae aut evehi aut deprimi liberae Germaniae
fortunam —- sed etiam pace clarissimus. -Atque de eius forti-
tudine et bellica virtute dicere ut non est huius loci, ita non
decet eum qui litteris pacificis, non bello assuetus est. Satius
igitur erit in memoriam Vobis tria inprimis revocasse quae to-
gatus ille perfecit: rempublicam nostram, ascitis honestis et
prudentibus consiliariis, egregie gubernavit ipse, ita tamen, ut
primus omnium Germaniae principum comitia publica institueret,
quael de legibus atque reditibus civitatis decernerent: tetrarchiam
litterariam non solum Vimariae, sed totius Germaniae instituit no-
bilissimam , Goethii, Schilleri, Herderi , Wielandii , quibus ipse
usus est familiarissime, Vniversitatem nostram conditam ab
Iohanne FridericO, Frnestinae prosapiae ornamento eximio, eo
ipso anno , quo tertia secularia reformationis ecclesiae celebra-
bamus , tanquam ex incunabulis ad nova eaque laetissima in·
crementa ita evocavit, ut vere alter eius conditor atque auspex
dici posset. Nam non solum reditus eius egregie auxit, sed
etiam supellectilem litterariam, qua non potest carere litterarum
Vniversitas, mirum in modum amplificavit liberalissime adiecta
ducali bibliotheca publicae universitatis bibliothecae, et conditis
collectionibus ad naturae perscrutationem pertinentibus, quibus
suam ipse arcem Ienensem patefecit, quum angustae Vniversi-

