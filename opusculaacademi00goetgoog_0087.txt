*71—

neque digna utroque vii-0, quanquam Buddeus, qua mitiore erat
animi natura ac temperatiore , in defensitanda causa mitiore
etiam disputandi genere usus est quam Wolffius, cuius vehe-
mentiorem naturam adversa etiam fortuna acuerat. Ac Buddeus
tamen nec voluit impedire nec potuit, quominus Wolffiana phi·
losophia etiam Ienae radices ageret. Nam Ioachimus Georgius
Dariesius, Guestroviensis, Wolffiana praecepta cum ingenti
applausu hic tradidit. Hoc tamen utilitatis habuit haec discep-
tatio theologorum cum philosophis, ut in posterum utravis
scientia sua via apud nos progrederetur, et theologia quidem
ita, ut, quanquam haud incuriosa philosophiae , tamen neque
disputaret incassum cum philosophis, neque tollendam esse in
religione rationem intelligeret, quae lux lumenque vitae est.
Hunc igitur tramitem non reliquerunt successores Buddei , Ioh.
Georgius Walchius, Ioh. Iac. Griesbachius ‚ criticae sacrae con-
ditor, (quem inprimis hic audivit Christianus Augustus Lobeckius
philologus summus, superstitionis castigator acerrimus), Doeder-
linus liberalioris fidei approbator, Ilgenius theologus et philo·
logus , postea gymnasiarcharum exemplar, Paulus antithauma-
turgus , Spinozae editor, De Wettius, in omnibus theologiae
disciplinis versatissimus, Gablerus bibliorum interpres doctus
ac sobrius, Schottus vir verae pietatis, O. Baumgartenius Cru-
sianus theologorum doctissimus.

Verum reformatio religionis christianae non solum theolo-
giam exsuscitavit, sed etiam iurisprudentiae novam quandam
viam aperuit. Non mirum est enim, iam Melanchthonem, theo-
logum, in ethicae doctrinae elementis prima quaedam funda·
menta iecisse legis naturae, seu iuris naturalia quae postea ab
Hugone Grotio Batavo, conditore iuris naturae et gentium, in
verae disciplinae formam redacta mirifice auxit Samuel Pufen-
dorffius, Saxo, qui initio apud nos doctor fuit, deinde vero,
Heidelbergam vocatus, primus in Germania professor iuris na·
turalis et gentium, quum Spinoza hanc docendi provinciam
detrectasset. Sed hoc mirandum esse quis putet, nobilissimos
quosdam Batavos iurisconsultos, qui, quum patriam reliquissent
propter libatam religionis libertatem, Ienamque se contulissent,
ut evangelii luce fruerentur non opacata et iurisprudentiam ibi
docerent, arbitratos esse istam liberalioris doctrinae investiga-

