dolis admirabilisque animi fervoris, quem praemature litteris
nostris ereptum ‘pulveris exigui prope littus Venetum cohibet
urna!

Inter mathematicos et physicos Ienenses inprimis excelluit
Erhardus Weigelius, cuius audiendi causa si dixero Leibnitium
venisse Ienam non opus erit ut quicquam de praestantia viri
addam. Historicos habuimus Sagittarios, ·Struvios, Buderum,
diligentissimos viros, postea Fr. Schillerum , qui, Kantiana
philosophia imbutus, primus fuit qui acroateria historica apud
nos compleret auditoribus ec, quod universam generis humani
historiam teleologica, ut ipse dicebat, ratione metiretur, quod
ante eum nemo fecerat. Post Schillerum inprimis nominandus
erit Henricus Ludenius, vir praestantissimus, qui, ex Fichtiana
disciplina progressus, facta hominum enarrare solebat non ut
cognoscerentur tantum sed etiam in vitam quasi introducerentur
aemulatione, eoque Germaniae universae, a Gallis tum prostratae,
egregio amore ita incendit animos adolescentium, miro quodam
ardore eum audientium, ut, quum Borussi communem Germa-
niae hostem fortiter aggrederentur, ad arma capienda propera-
rent fere omnes, libertatem patriae recuperaturi.

Atque sic accessi tandem ad tempora Caroli Augusti im-
mortalis viri, qui Voigtii et divi Goethii consiliis usus praestan-
tissimis Ienamque incredibili amore amplexus non solum nutri-
tor sed fautor etiam clementissimus fuit nostrae academiae.
Hic enim universitatis opes cum ceteris nutritoribus firmavit et
amplificavit, bibliothecam auxit, Goetbio item suasore, et arcem
ipsam suam aperuit collectionibus naturae curiosorum, etiam
seminarium philologorum et novam chemiae, Lavoisierii doctrina
provocatam, professionem, quae antea vel medicinae vel physi-
ces subiecta pars erat, hic condidit. Atque hoc docendi munus
post mortem patris mei, qui primus hanc disciplinam apud nos
professus est seorsum, tradidit Doebereinero, inventori novarum
rerum felicissimo et sagacissimo, qui, qua erat agitatione men·
tis, nunquam acquievit in studiis cognitionis.

Sed inprimis eo inclaruit saeculum Caroli Augusti, quod
cum magna liberalitate philosophandi scientiae quasi seminarium
lenae aperuit laetissimum. Nam quum philosophia Kantii tan-
quam ‘Iovis fulmine Germanorum animos, quasi intempesta post

