m 144 -m-

Deliae tutela deae, fugaces

Lyncas et cervas cohibentis arcu,

Lesbium servate pedem, meique
Pollicis ictum¹),

Rite Latonae puerum canentes,

Rite crescentem face Noctilucam,

Prosperam frugum celeremque pronos
Volvere menses3

Nupta iam dices: Ego dis amicum

Saeculo festas referente luces

Reddidi carmen docilis modorum
Vatis Horati.

Quod carmen si O. Frankius (Fast. Hor. p. 218.) et Orellius
dixerunt veluti prooemium fuisse saecularis carminis non satis ⁹
recte dixerunt. Nam cohaeret quidem cum occasione saecularis
carminis, at non est eius prooemium. Hac enim oda poeta
carmen saeculare mox a pueris puellisque publice canendum,
primum commendavit Apollini ut, quum antea ipse se inflam-
masset, etiam postea quasi praesens sibi adesset et adiutor
ipso festo die (v, 1—28.), deinde pueris puellisque inculcavit
(v. 29—44.) ut munere, quod iniunctum eis erat, recte et
ordine fungerentur, quum tempus advenerit. Continet igitur
preces et ad Apollinem et ad chorum, sine quorum ope nibil
hac publica occasione a se praestari posse sibi persuasum erat3
scriptaque est ac privatim tradita exercendis pueris atque in-
primis virginibus eum in finem ab Horatio chorodidascaIO, ut
subtimidis animus ac fiducia augeretur publice prodituris, atque
aliquanto post quam ab ipso Augusto probatum erat carmen
saeculare. Hinc ille spiritus qui per totum carmen sextum
libri quarti quasi regnat, multum diversus a timida modestia,

¹) Mira est, ne dicam ridicula, Orellii huius loci interpretatio, qui non de
ipsa citharae pulsatione pollicis ictum intelligi iubet, sed de carminis numero,
qui pollicis motu indicetur, quasi id pollice fiat non indice. At non dubium
est citharae nervos pollice tactos dicere voluisse Horatium. vid. ovid. Fast.
II, 109:

Reddidit icta suos pollice chorda sonos.

Idem Metam. X, 1452 Vt satis impulsas tentavit pollice chordas. Amor. ΙΙ, 4, 27.

Haec querulae ayili percurrit pollice chordas. Art. Am. 11, 494. Movit inauratae
pollice sila lyrae. Tibull. 11, 5, 3.

 

