—— 129 ——-'

Feliciorem his omnibus Austriam

Dixisse fas est, Caesare quae suo
Armisque cani Phocionis

Rem sibi restituit cadentem.

Feliciores nos etiam, Ducem
TE qui veremur, TE PATRIAE PATREM,

Ο GARLE FRIDERICE, divi
Digna patris CAROLI propago!

Germaniae nam seditionibus
Dum irata plebes territat anxios
TE vidimus fortem sine armis
Numine conciliare fluctus.

Nempe hoc vetustas contribuit deae
Rhamnusiae, quae frena gerat modi,
Sedare quo fastum monentur
Et populus populique reges.

Fictae catenae robora frangere
Vani ut tumoris, non sapientiae, est,
Quem mox refrenatum videbis
Servitio subigi acriori:

Sic, quem tenacem propositi ducem
lustumque vitae longa dies piae
Monstravit, in summis periclis
Intemerata fides coronat3

Per quinque nam TE lustra Vimaria,
TE tot per annos grata academia
Rectore gaudens quando egebat
Pectore TE generosiore?

Falconis altum qualis in aethera
Candente penna tollitur impetus,
Ad numinis TU talis aedes

Candidus erigeris supremi,

Leges sacratas cum patria fide
Virtute parta Magnanimi DuciS,
Tutaris, atque artes togatas

Egregius colis aestimator.

Gonnum, opuscula. 9

