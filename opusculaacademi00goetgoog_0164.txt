--148-—

Atque ineptissima sententia hic scriptum esse Apuliae dudum
viderat R. Bentleius quo erat pulchri sensu ‚ quanquam quod
ipse substituere conatus est lim'na sed-ulae (quod aliquantum
distat a vestigiis litterarum) nutricem quandam Horatii in car·
men infert, quae officii sui adeo fuit immemor, ut puerum suae
custodiae traditum prorsus negligeret. Qui post secuti sunt
editores Horatii etiam mensuram Apuliae vocabuli defendere
studuerunt frustra: Lachmannus enim ad Lucretium p. 37,
demonstravit „de ,Apulia et Apulis nunquam dubitatum esse

quin prima syllaba producenda esset.“ Sed Horatium , ipsum ’

Apulum ‚ hac oda quasi aliud agentem narrasse altricem suam
fuisse Apulam vel Dauniam quis credat qui poetam norit?
Quasi cuiusquam potuisset interesse scire Apulam , non alieni-
genam nutricem habuisse Horatium ‚ qui antea narraverat in
ipsa Apulia, patria sua, factum id esse quod descripsit. Mihi
igitur videtur dixisse

Me fabuloso Volture in Apulo
Altricis extra limina villulae

quod quum antiquissimi codices praebeant limina Pulliae pro
limen Apuliae non adeo recedere a ductibus litterarum iis vidc-
bitur qui sciunt quam proxime absit in membranis P litterae
figura ab V littera (v. Koppii palaeogr. cr. T. Ι. p. 103.), in·
primis si animadvertatur quam facile ab clausula versus 10

ad ultimum antecedentis versiculi vocabulum aberrare potuerit ⁰

librarii oculus. Ipso autem villulae nomine satis indicavit
modestam rei familiaris conditionem, velut illud est quod Sta-
tius Sylv. V, 1, 121. de universa Apuliae paupertate dicit:

Ipsa dapesmodicas et sobria pocula tradit,
Exemplumque ad herile monet, velut Apula coniux
Agricolae parci.

Usus est eodem deminutivo Horatius Satt. Ι, 5, 41. Proxima
Campano ponti quae villula, tectum praebuit et parochi quae

. debent lingua salemque. Etiam Catullus XXVI, 1.

Furi, villula nostra non ad Austri
Flatus opposita est, nec ad Favoni
Nec saevi Boreae, aut Apeliotae.

 

