ORATIO

IN PARENTALIBUS SACRIS

DIVI CAROLI FRIDERIOI

MAGNI DUCIS SAXONIAE RECTORIS ACADEMIAE IENENSIS MAGNIFI-
CENTISSIMI IN TEMPLO PAULLINO D. 1⁴ M. AUGUSTI 1853 HABITA.

AUDITORES OMNIUM ORDINUM HONORATISSIMI,

Confinem esse summum‘ luctum magnae laetitiae et quasi
insidiis latere inter homines mortales, huius proverbii, quod in
ore omnium Graecorum erat, veritatem, his ipsis diebus summo
cum moerore suo experta est patria nostra, experta est nostra
academia. Vix enim praeterierat tricesimus dies, postquam
raram felicitatem principis nostri serenissimi, qui per quinque
lustra. clementissime ac iustissime civitatem rexit, eosdemque
per annos rector fuit huius academiae, gratantes celebraveramus‚
quum idem celsissimus princeps abiit sublimis, sepulchro patrio
iam condendus. Atque quo certior erat exspectatio nostra,
facile emersurum esse QAROLUM FRIDERICUM ex incom-
moda valetudine , quae per aliquod tempus eum occupaverat,
eo gravior nos incessit dolor, quum omnem spem abiiciendam
esse nos edoceret nuncius mortis lenissimae optimi principis.
Nunc autem ‚ si aliquam certe laetitiam licebit ex tanto moe-
rore haurire ‚ intelligimus ‚ providentiam divinam non prius
voluisse rumpere filum vitale [nostri principis, quam omnium
civium suorum quasi consummatum amorem in festo seculari
expertus esset. Sic licebit eius mortem, a deo sapientissime

 

