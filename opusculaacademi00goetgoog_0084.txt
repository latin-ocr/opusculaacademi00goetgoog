-38—

tur Philippus, vir egregius3 actum enim fuisset de metropoli
Viteberga, si, post mortem Lutheri , etiam Melanchthon , deus
quasi Vitebergae tutelaris , fractam iam viribus universitatem
deseruisset. Misit igitur tresviros coloniae evangelicae Ienam
deducendae , primum Ioannem Stigelium , Gothanum , poetam,
philologum , theologum , qui , quasi augur coloniae , limites pri-
mos condendae universitatis circumscriberet. Quod strenue ille
perfecit solus. Victorinum deinde Strigelium , philosophum et

 

theologum, et Erhardum Schnepfium , theologum, utrumque ·

Suevum. Haec nomina , nunc fere obscurata antiquitate , olim
fuere clarissima. Atque prae ceteris Victorinus ille, theologiae
Ienensis universitatis tanquam antesignanus, fortiter praetulit
vexillum libertatis evangelicae, vir ingeniosissimus atque eius
temporis theologorum φιλοσοφώτατος. Iohannes enim Frideri-
cus Secundus, Magnanimi filius, theologorum germanicorum rixis
irritatus, infaustissimum consilium ceperat scripta quadam for-
mula fidei, primum theologos suos et magistratus, deinde etiam,
si fieri posset, omnes cives adstringendi, qua theologiam evan-
gelicam quasi fixam coerceret, viamque qua esset eundum in
posterum, praescriberet. Novum hunc confutationum librum,
quo haereses damnabantur, Matthias Flacius Illyricus apud nos
composuerat, mortui Lutheri simia , Melanchthonis canicula.
Quem huc advocaverat Iohannes Fridericus, ut ardorem theo-
logorum quasi temperaret. Huic formulae quum subscribere
noluisset Victorinus in carcerem coniectus est, summa indigna-
tione bonorum omnium. Mox tamen quum apud principem
bona causa superior esse inciperet, Victorinus cum Flacio
Vimariae disputans publice hunc ita confutavit, ut huius asse-
clae postea ne mussitarent quidem, quorum alii fuerunt non
doctissimi, alii plane indocti. Recte igitur mihi videor dixisse,
apud nos Victorinum fuisse signiferum libertatis evangelicae,
et qui vir fuerit, quam fortis et quam strenuus, uno eius dicto
comprobabitur, quod eo sermone Vobis proponam, auditores,
quo ipse pronunciaverat Victorinus. Nam quum morbo quodam
laboraret essetque in eo, ut fere ipse dubitaret, an salva futura
causa esset, quam fortiter defensitaverat, hoc fertur dixisse:
Ach, Herr, beschere mir einen reuterischen Tod! -- Num forte
indignum theologo iudicabitis hoc dictum? Minime vero; mihi

 

 

