--.. 75 ,-

dictam tradidit secundum Aristotelis placita. Omnes tamen
antecessores suos superavit Wernerus Rolfinckius Hamburgensis‚
Hic enim eo tempore quo philosophiae nova fundamenta iacta
erant a Bacone Verulamio, postquam in Italia, Gallia et Batavia
celeberrimos medicos audierat, primus Germanorum etiam in
Angliam profectus est , ut nova Guilielmi Harveii disciplina
imbueretur, quam Baconis philosophia provocaverat, Renatus
Oartesius confirmaverat. Rolfinckius igitur primus inter medicos
exstitit, qui Harveii inventa defenderet contra adversariorum
agmen, cui ipse Harveius nihil responderat. Primus etiam fuit,
qui Ienae theatrum anatomicum aperiret, et suopte quidem sum-
ptu, primus qui chemiae quasdam partes apud nos doceret.
Quam inaudita et admirabilis Ienae tum fuerit ars secandorum
cadaverum , quam introduxit Rolfinckius , ex eo apparet, quod
volgus Ienense hanc artem dictitabat rolfincationcm. Vnum hic
addere licebit quod non ad artem medicam viri pertinet, sed
aptissimum est ad auctoritatem qua fruebatur apud, senatum
universitatis demonstrandam. Fuit tum apud nos studiorum
causa Otto Guilielmus comes a Koenigsmarck, vir latine grae-
ceque doctissimus. Qui quum familiaris esset Rolfinckii hoc solo
auctore a senatu creatus est Rector huius universitatis, quo mu·
nere per tres fere annos functus est. Hic ille est Koenigs-
marckius, qui, quum postea ab Venetorum republica exercituum
imperator electus esset cum Morosino, missusque cum classe in
Graeciam co‘ntra 'Furcas , arcem Athenarum , quo 'Furcae se re-
ceperant, circumvallavit tormentisque ita conquassavit, ut pro-
pylaea, Victoriae aedem, templumque Minervae celeberrimum
irreparabili ruina confringeret. Ipsi mihi quum Athenis essem
contigit vestigia contemplari lectulorum, etiamnunc residua in
Pnycis colle, quos tormentis suis substraverat rector noster, qui
necessitati cuidam Morosinique iussis videtur paruisse, quum
Phidiana opera corrumperet invitus

Atque Rolfinckianam doctrinam de coniungenda medicina
cum chemia postea apud nos excoluerunt primum Georgius Wolf-
gangus Wedelius, cuius audiendi causa Ienam venit Ioannes
Christianus Guentherus, Silesius poeta cuius memoriam apud
Germanos primum restituit Goethius3 deinde Guentherus Schel-
hamerus et Georgius Erhardus Hambergerus, qui secundum Oar-

