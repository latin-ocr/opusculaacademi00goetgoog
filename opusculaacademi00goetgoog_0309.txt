—5-293—

Aliquanto longius repetenda est postremorum verborum
explicatio. Primum enim animadvertis populum antiquissima
significatione a patribus sive patrici& non differre, sed opponi
plebi.- patricios autem in comitio curiatis comitiis convenisse,
ut de republica consulerentur, inter omnes constat V. Niebuhr.
H. R. T. I. p. 323. 467 sp. ed. ΙΙΙ. Varro de ling. lat. IV, 32:
comitium ab eo quod coibant eo comitiis curiam et litium causa.
Ascon. Ped. in Verrin. I, 58. c. 22: comitium loeus propter
senatum, quo coire equitibus et populo romano licet. In foro
autem tributis comitiis conveniebat plebes. Quae comitia quum
usque ad decemvirorum tempus plebeiorum solum fuissent, inde
>ab hoc temporo permissa etiam patriciis sunt (V. Liv, V, 30.
32.) qui tamen, plebeiorum spernentes societatem, non usi sunt
iure suo, quum de legibus plebes sciscebat. Habebant autem
in comitiis forensibus septa sua plebeii prorsus eodem modo
atque populus inde a Servii Tullii tempore in comitiis centu·
riatis. (V. Sueton. Caes. 80. Cicer. Legg. 111, 17. ad Attic. I,
13. I, 16. Dionys. H. VII, 59.) His septis vel ovilibus in
comitiis centuriatis classes et centuriae, in tributis vero tribus
a se invicem discernebantur.

His praemissis ad Varronis locum si recurramus, plana erit
eius explicatio. Dicitur enim C. Licinium Stolonem tribunum
pl. primum fuisse, qui patres (Cf. Niebuhr. H. R. T. I. p. 471.
ed. III.) concitaret, ut ex comitio, quo curiae eorum convenis-
sent, in septa forensia, seu ovilia tribuum in foro constitutarum,
vocari se paterentur, cum plebe quattuor rogationes Licinias
iussuri. Atque id ipsum est, quod aliis verbis ita exprimitur a
Τ. Livio VI , 42. Patres auctores omnibus eius anni comitiis
(quibus iussae leges Liciniae sunt) sacti. Quem numerum an-
norum substituimus pro CCCLXV eum non mirabitur is , cui
non ignota est ratio Romanorum computandi.

