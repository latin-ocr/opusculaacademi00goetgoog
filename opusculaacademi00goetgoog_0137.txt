—121—

semestre spatium exactum quasi continuare iubear, non ineptum
visum est simile dicendi argumentum eligere, ut etiam sermone
quaedam continuatio fieri videatur. Verum hodie non dicam de
institutis academicis , quae quasi corpus universitatum colligare
videantur , sed de re quadam quae ad ipsum eorum animum
pertinet, de una earum disciplinarum , quae in universitatibus
litterarum tractantur et tractari debent, de ea disciplina,
quam ipse profiteor et cui vitam meam dicavi, dicam, quod,
quum Philologus Prorector creatus sit , aptissimum esse
videatur, dicam igitur de Philologia. —- Iam video aliquos
Vestrum supercilia contrahere , metuentes, ne lectis quibus-
dam huius doctrinae spinulis tanquam aculeis animos pungam
suos, neve, quae digna sibi videantur umbra esse in hunc
solem atque pulverem coner protrahere. Hi autem se egre-
gie errasse sentient. Non enim dicam de via ac ratione
qua edisci debeat haec disciplina, sed defendam philologiam
contra ineptas criminationes recentiorum quorundam hominum,
qui ne primis quidem labiis bonas artes attigerunt. ’ Quem-
admodum enim omnino novanda esse atque prorsus commu-
tanda instituta Universitatum dixerunt multi, qui ardore quodam
liberali, ut non satis latine dicunt, inflammantur , sic etiam
inprimis Philologiam graecarum romanarumque litterarum con-
temnere sese gloriantur et, si fieri possit, funditus e scholis et
universitatibus tollendam esse clamitant. Scilicet huius falsae
ἐλευθεριότητος auctores sunt Galli, quos adolescentes inprimis
germani et ex senioribus ii qui nihil didicerunt mirum quan-
tum imitantur. Qui 6 vinculis dominationis. fortiter ac non
sine laude sese exemerunt, spernendas esse, ut vincula, omnes
et artium et litterarum regulas exemplo suo probare studue-
runt: per inane vagatur eorum poesis 'et Harpyiarum instar
ventris sui mala profluvie dapes antiquorum poetarum comma-
culat sincerosque mores nihil curat, dum se admiretur per-
versorum hominum multitude. Clam-ivos audio puniendos esse
exilio , emittendos 6 finibus tanquam ver sacrum Sabinorum,
introducendos autem Romantz‘cos et optima donandos esse
civitate. Scilicet ineptis vocabulis inventis se tetigisse rem
opinantur. Nemo unquam veterum de classica· scriptoribus
dixit praeter Α. Gellium , romanticum , vocabulum sine

