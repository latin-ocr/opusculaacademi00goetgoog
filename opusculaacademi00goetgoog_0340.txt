COMMENTARIOLVM DE 1 N C A N Τ Α Τ Α
THESSALONICENSI.

Constat Cassandrum, regem Macedoniae, post peractam
scelestam Olympiadis Alexandri matris caedem, Thermam
urbem instaurasse et auxisse traductis aliquod oppidorum vici-
norum incolis, Apolloniae, Chalastrae, Garesci, Aeneae, Cissi
aliorumque (Strabon. Epit. VII, 21). Ipse Cassander συνοι-
κισμόν videtur, ut assolet, dixisse hanc viginti sex oppidorum
cum Therma conciliationem¹), quemadmodum Polybius (IV, 33.)
Megalopin et Messenen dixit synoecismos, quas Epaminondas
prorsus eodem modo condiderat. Novam urbem nomine orna-
vit Thessalonicae, seu potius Thessaloniceae2), ab uxore sua
Thessalonica, Philippi, Amyntae f., filia, quam h-ic ‘susceperat
ex consanguinea quadam Iasonis Pheraeorum tyranni, Nicasi-
poli (v. Steph. B. v, Θεσσαλονίκη et Tafel de Thessalonica
p. XXII.). Non mirum est igitur Thessalonicam urbem, quam
voluit esse quasi regiae potestatis caput, ornasse Cassandrum v

¹) Συνοικὶσας εἰς ἓν - et postea τῶν δὲ συνοικισθεισῶν κ. τ. ἕ. Strabo
1. l. Eodem modo Plutarchus dicit Athenas συνοικισθῆναι a Theseo. Tafelius
de Thessalonica p. XXIII. postquam Chalastram, Aeneam et Cissum nominavit
haec addidit: „alia quoque oppida vicina Cassandrum in novam urbem trans·
posuisse Strabonianus epitomator l. s. a. testatur: quaenam ea fuerint equidem
nescio.“ Tamen ipse ille epitomator omnia ea oppida plane dixit quae supra
commemoravi. ²) Hanc veram esse nominis formam, Cassandreae urhis nornen
evincit, quam olim Potidaeam dictam a suo nomine idem Cassander nuncupavit
(Cassandram noluit propter omen) similiterque crescentem tutatus est. Roma-
norum temporibus quum Macedonia in quattuor partes divideretur, secundae
partis capita erant Thessalonicen et Cassandrea (Liv. XLV, 29).

 

 

