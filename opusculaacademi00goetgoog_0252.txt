ANIMADVERSIONES IN ARISTOPHANIS EQVITES.

In fine Aristophanis comoediae, quae Equites dicitur, deesse
chori canticum facile concedunt qui ceteras egregii poetae fa·
bulas in comparationem vocarunt, quae ad unam omnes, ne
Pace quidem excepta ¹) ‚ desinunt cum cantico. Et totius rei
scenicae ratio hoc quasi flagitabat, non solum apud comicos,
sed etiam apud tragicos, ut chorus non tacitus et quasi agmine
facto abiret ab orchestra, sed ordine composito et cum sententia
quadam quae audientium animos ad dramatis argumentum quasi
erigeret. Quod cur non factum sitin Aeschyli Prometheo vincto
causa aperta est3 in Agamemnone vero non deesse canticum
chori non persuasit G. Hermannus.

Qui factum est igitur, ut haec ipsa Equitum comoedia quae
omnium, quotquot aetatem nostram tulerunt, Aristophanis fabu-
larum ad nos pervenit integerrima, in fine manca esse videatur?
Causam lacunae mihi reperisse videor in eo, quod librarius
in apographo suo canticum aliquod in fine comoediae invenerat,
cuius, quanquam huic comoediae fini aptissimi, describendi
tamen labore supersedere maluit, quia iam superiore quodam
loco calamo ab se exaratum esse meminisset. Nihil enim aptius
clausulae Equitum mihi videtur quam tres versus repetere, qui
leguntur strophae initio vs. 1261.

Τι’ κάλλιον ἀρχομένοισιν
ἢκαταπαυομένοισι ν,
ἢ θοᾶν ἳππων ἐλατῆρας (isidem,-

1’) Tres ultimi huius fabulae versiculi in codd. Bar. et Venet. tribuuntur
Trygae03 sed recte Bergkius chori cantico addidit eos codices secutnn, qui
ultimum dramatis versum choro attribuunt.

 

 

