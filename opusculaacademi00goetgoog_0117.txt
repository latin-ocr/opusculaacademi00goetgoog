——' 101 -—

christianam , qua infans erat initiatus, adolescens deinde con-
firmavit. Legimus etiamnunc in Herderi operibus illud collo·
quium, quod cum principe adolescente publice ille habuit, in
corona testium nobilissimorum, quo colloquio non solum pietatem
vere christianam , non caecam illam , caeremoniarum tenacem,
sed meditatione et ratione corroboratam, declaravit, sed etiam
officia, quae essent principis , tam clare tamque fortiter ac
strenue exposuit CAROLUS FRIDERICUS‚ ut et filium egregii
patris et discipulum Herderi agnoscas. Ac primum· quidem
pronunciavit, neque cives principis causa procreatos esse, ne·
que principem civium , sed utrosque esse quasi unius corporis
membra, quorum unicuique non suum sit consilium, sed singu-
lorum curam ad totum pertinere corpus, cuius caput principem
esse ipsa, qua decoretur, denominatio condoceat. At vero quum
ips'e princeps quasi caput emineat, hoc eum meminisse aequum
esse, ut, in quem omnium oculi sint conversi, semper pius,
verax, honestus, iustus, castus, vigilans reperiatur, inprimis
autem curandum esse , ne eam opinionem, quae sibi videatur
praeferenda, civibus suis obtrudat invitis, tanquam omnibus
saluberrimam3 quare prae ceteris ab 86 arcendam adulationem
esse, quae plus sapere principem, quam alios homines, ipsi
principi persuadere conetur. Neque eas, quas diximus, virtutes
principis otiosas esse debere, quasi aliquas artes, quas didiceris
quidem neque exerceas tamen, sed nullas fere esse, nisi utare.
Utendum autem ita esse, ut ad omnes cives, non ad singuloS,
commodum inde redundet. Prae ceteris autem virtutibus in·
primis pietatem decere principem, cui semper persuasum esse
debeat oculos esse dei vigiles, qui se contueantur. ·

Haec ipsa sunt verba CAROLI FRIDERIOI, quorum, 81
hodie vos commonefacere volui, Auditores, non id feci propterea
quod nova atque prorsus inaudita videantur esse, sed quod
optime demonstrent in pectore adolescentis iam eum viguisse
populi amorem, quem per totum illud tempus vir etiam con-
servavit, ex quo civitatis gubernaculum a patre augusto accepit.
Quam ipse GAROLUS FRIDERICUS primariam dixit principis
virtutem, quae ceteras virtutes, tanquam focus, in se contineat,
eam ab atavo suo , Ernesto Augusto, quasi hereditario iure
adeptus esse videtur. Eum enim librum, quem de pietate

