..9γῇ

a Caesare dimissus, Ienam quum venisset, laetissime florentem
praesens conspexit, quam absens tanquam coloniam Vitebergen-‘
sem huc deducere apud se constituerat. Reversus est autem anno
millesimo quingentesimo quinquagesimo altero postquam Passavii
facta pactio esset, quam Caesari Mauricius extorserat, armis
felicius gestis, quam concessum erat IOHANNI FRIDERICO.
Verum neque ita diu fructus est hac libertate, quum vix biennio
post ad veram libertatem morte evocaretur die tertio mensis Martii.

Lubet hodie verba simplicissima repetere, quae tum quidem,
quum mortis ‘eius nuncius tristissimus pervenisset Ienam, ex
hac ipsa cathedra audita sunt:

„IOHANNES FRIDERICVS similis sibi fuit in omni vivendi
ratione, natura bonus, verax, castus, gravis, iuris et aequi ob-
servantissimus, nemini invidens, ‘nemini obtrectans, tolerans
iniuriarum, quod vel ex eo liquide constat, quod totum quin-
quennium exilii et custodiae suae ita placido atque aequo animo ,
sustinuit, ut nulla vox acerba aut contumeliosa in 'adversarios
eius unquam audita fuerit.“ Sic Stigelius, primus huius uni·
versitatis eloquentiae et poesis professor.-

Sed primarium est, quod initio dixi, fundamenta iecit fir-
missima libertatis ecclesiae, quam non haberemus siue admi-
rabili eius constantia et fortitudine. Verius enim, quod Ennius
olim de Q. Fabio Maximo dixit, de IOHANNE FRIDERICO
potest praedicari: .

Noenum ponebat rumores ante salutem.

Ergo postque magisque viri nunc gloria claret. “
Iustum est igitur hoc publice pronunciari ab hac academia,
alumna egregii viri, quae ab exiguis profecta initiis magis
magisque crevit, ut nulli iam videatur inferior. esse. Memine-
rimus autem necesse est, nihil esse tam salubre et frugiferum,
quam exempli documenta in⁴ egregio 'posita monumento intueri.
Hoc exemplum nobis esto IOHANNES FRIDERIGVS,. et, si
non conceditur nobis virtutem· viri imitari, certe libertatem,
cuius hanc ille sedem esse voluit, doctrinae, litterarum, fidei, --
fideliter, constanter, fortiter continebimus, propagabImus, et, si
opus sit, pro virili parte propugnabimus, dicti illius fortissimi
Electoris memores: Pergamus igitur!

Gom-‘runo , opuscula. 7

