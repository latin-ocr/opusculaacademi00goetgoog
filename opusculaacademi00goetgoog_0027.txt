---- ¹1 -η

Heu nimium facilis cupido subscribo sodali,
Scandimus, et primis molliter imus aquis:

Laudat iter coeptum iuvenilis et adprobat ardor,
Nec iuga quae cursu sint superanda videt:

Ludimus immemores fortunae, involvimur horis,
Quae bona mixta mali cum ratione trahunt;

Interea humanis dominatur rebus, et anceps
Quae premat ante pedes tempora casus habet:

Cymba mihi primum rasis decurrit arenis,
Et cursum extremo flumine tuta tenet.

Sed quoniam deerat versandi industria remi,
Et modus errantem qui regit arte viam:

Torta volubilibus paulatim abducitur undis,-
Et procul a noto littore pulsa tremit.

Alveus inde, sinu correptam absorbet in altum,
Qua vada continuo vortice pulsa sonant.

Hunnus ut ambigui fertur vertigine currus,
Vt rapitur celeri Oelta rotatus equo,

Sic tortis mihi linter aquis, sic gurgite crebro
Volvitur, et dubio pulsus in orbe volat.

Ipse mihi plumae per inane volatilis instar
Extremum videor morte minante rapi.

Fundo tamen quas mente preces, quas pectore possum,
Imperio serva me tibi Christe tu0.

Audiit imperio ventos qui torquet et undas,
Qui freta vel verbo saeva silere facit:

Flectit ab infesta cymbam celer impetus unda,
Arripit et plano flumine rursus iter:

Sic sensim accedens optatum ad littus, utrumque
Elapsum in medias exoneravit aquas:

Iamque vadum nacti votis emergimus amplis,
Praesentique dei rursus ovamus ope.

Vitebergae ei patrocinatus est Franciscus Burcardus Vina-
riensis, ¹) qui linguarum graecae et latinae tum erat professor.
Huius, ut Fincelius dicit, „tum privata tum publica institutione
utebatur.“ Ad hunc pertinent aliquot elegiae adolescentis.
Illico etiam in laudem Lutheri composuit Eclogam 1., ²) „Pa-
storis“ nomine inscriptam, cuius „dispositionem ipsi praescrips-
erat F. Burcardus“ ut legitur in ipso titulo carminis, postea
hortum Lutheri, tanquam Alcinoi, laudibus exornavit. ³) Inde

¹) Eximius praelectionibus hausta sunt quae edidit St. Riccius commentar. in
Hesiodi ἔργα Lips. 1530. ²) T. II. f. 1. Τ. 11.‚f. 191. ³) T. Ι. f. 419 V·

